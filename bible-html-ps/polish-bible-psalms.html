<!doctype html> <html> <body>
<p> Błogosławiony mąż, który nie chodzi w radzie niepobożnych, a na drodze grzesznych nie stoi, i na stolicy naśniewców nie siedzi; <p><br/>
<p> Ale w zakonie Pańskim jest kochanie jego, a w zakonie jego rozmyśla we dnie i w nocy. <p><br/>
<p> Albowiem będzie jako drzewo nad strumieniem wód w sadzone, które owoc swój wydaje czasu swego, a liść jego nie opada; i wszystko, cokolwiek czynić będzie, poszczęści się. <p><br/>
<p> Lecz nie tak niepobożni; ale są jako plewa, którą wiatr rozmiata. <p><br/>
<p> Przetoż się niepobożni na sądzie nie ostoją, ani grzesznicy w zgromadzeniu sprawiedliwych. <p><br/>
<p> Albowiem zna Pan drogę sprawiedliwych; ale droga niepobożnych zginie. <p><br/>
<p> Przeczże się poganie buntują, a narody przemyślają próżne rzeczy? <p><br/>
<p> Schodzą się królowie ziemscy, a książęta radzą społem przeciwko Panu, i przeciw pomazańcowi jego, mówiąc: <p><br/>
<p> Potargajmy związki ich, a odrzućmy od siebie powrozy ich. <p><br/>
<p> Ale ten, który mieszka w niebie, śmieje się; Pan szydzi z nich. <p><br/>
<p> Tedy będzie mówił do nich w popędliwości swojej, a w gniewie swoim przestraszy ich, <p><br/>
<p> Mówiąc: Jamci postanowił króla mojego nad Syonem, górą świętą moją. <p><br/>
<p> Opowiem ten dekret: Pan rzekł do mnie: Syn mój jesteś ty, Jam ciebie dziś spłodził. <p><br/>
<p> Żądaj odemnie, a dam ci narody dziedzictwo twoje; a osiadłość twoję, granice ziemi. <p><br/>
<p> Potrzesz ich laską żelazną, a jako naczynie zduńskie pokruszysz ich. <p><br/>
<p> Terazże tedy zrozumiejcie, królowie, nauczcie się sędziowie ziemi! <p><br/>
<p> Służcie Panu w bojaźni, a rozradujcie się ze drżeniem. <p><br/>
<p> Pocałujcie syna, by się snać nie rozgniewał, i zginęlibyście w drodze, gdyby się najmniej zapaliła popędliwość jego. Błogosławieni wszyscy, którzy w nim ufają. <p><br/>
<p> Psalm Dawidowy, gdy uciekał przed Absalomem, synem swoim.   Panie, jako się namnożyło nieprzyjaciół moich! wiele ich powstaje przeciwko mnie. <p><br/>
<p> Wiele ich mówią o duszy mojej: Niemać ten ratunku od Boga. Sela. <p><br/>
<p> Ale ty, Panie! jesteś tarczą moją, chwałą moją, i wywyższającym głowę moję. <p><br/>
<p> Głosem swym wołałem do Pana, a wysłuchał mię z góry świętej swojej. Sela. <p><br/>
<p> Jam się układł, i zasnąłem, a ocuciłem się; bo mię Pan podpierał. <p><br/>
<p> Nie ulęknę się wielu tysięcy ludu, którzy się na mię zewsząd zasadzili. <p><br/>
<p> Powstań, Panie! wybaw mię, Boże mój! albowiemeś ty uderzył w lice wszystkich nieprzyjaciół moich, z zęby niezbożników pokruszyłeś. <p><br/>
<p> Od Panać jest wybawienie, a nad ludem twoim błogosławieństwo twoje. Sela. <p><br/>
<p> Przedniejszemu śpiewakowi na Neginot psalm Dawidowy.   Wysłuchaj mię, gdy cię wzywam, Boże sprawiedliwości mojej! któryś mi sprawił przestrzeństwo w uciśnieniu; zmiłuj się nademną, a wysłuchaj modlitwę moję. <p><br/>
<p> Synowie ludzcy, i dokądże chwałę moję lżyć będziecie, miłując próżności, a szukając kłamstwa? Sela. <p><br/>
<p> Wiedzcież, żeć Pan odłączył sobie pobożnego; wysłucha Pan, gdy zawołam do niego. <p><br/>
<p> Lękajcież się, a nie grzeszcie; rozmyślajcie w sercach swych, na łożach waszych, a umilkniecie. Sela. <p><br/>
<p> Ofiarujcież ofiary sprawiedliwości, a ufajcie w Panu. <p><br/>
<p> Wieleć ich mówią: Któż nam da oglądać dobra? Ale ty, Panie! podnieś nad nami światłość oblicza twego. <p><br/>
<p> I sposobisz większą radość w sercu mojem, niż oni miewają, gdy się im zboża ich i wina ich obficie zrodzą. <p><br/>
<p> W pokoju się i położę i zasnę, bo ty sam, Panie! czynisz, że bezpiecznie mieszkam. <p><br/>
<p> Przedniejszemu śpiewakowi na Nechylot psalm Dawidowy.   Przyjmij, Panie! w uszy swe słowa moje, i wyrozumij doległości moje. <p><br/>
<p> Słuchaj pilnie głosu wołania mego; królu mój, i Boże mój! boć się modlę tobie. <p><br/>
<p> Panie! rano usłysz głos mój; ranoć przedłożę modlitwę moję, i będę wyglądał pomocy. <p><br/>
<p> Albowiem ty, o Boże! nie kochasz się w nieprawości, a nie zmieszka z tobą złośnik. <p><br/>
<p> Nieostoją się szaleni przed oczyma twemi: ty masz w nienawiści wszystkich, którzy broją nieprawości. <p><br/>
<p> Wygłubisz tych, którzy mówią kłamstwo; mężem krwawym i zdradliwym brzydzi się Pan. <p><br/>
<p> Ale ja w obfitości miłosierdzia twego wnijdę do domu twego, a pokłonię się w kościele twoim świętym, w bojaźni twojej. <p><br/>
<p> Panie! prowadź mię w sprawiedliwości twojej dla nieprzyjaciół moich, a wyprostuj przed obliczem mojem drogę twoję. <p><br/>
<p> Bo niemasz nic szczerego w ustach ich; wnętrzności ich złośliwe, gardło ich jako grób otwarty, językiem swym pochlebiają. <p><br/>
<p> Spustosz ich, o Boże! Niech upadną od rad swoich; dla wielkości przestępstwa ich rozpędź ich, ponieważ są odpornymi tobie. <p><br/>
<p> A niechaj się rozweselą wszyscy, co ufają w tobie; na wieki niech wykrzykują, gdyż ich ty szczycić będziesz, i rozradują się w tobie, którzy miłują imię twoje. <p><br/>
<p> Albowiem ty, Panie! sprawiedliwemu błogosławić będziesz, a zastawisz go, jako tarczą, dobrotliwością twoją. <p><br/>
<p> Przedniejszemu śpiewakowi na Neginot i Seminit psalm Dawidowy.   Panie! w popędliwości twojej nie nacieraj na mię, a w gniewie twoim nie karz mię. <p><br/>
<p> Zmiłuj się nademną, Panie! bomci mdły; uzdrów mię, Panie! boć się strwożyły kości moje, <p><br/>
<p> I dusza moja bardzo jest zatrwożona; ale ty, Panie! pokądże? <p><br/>
<p> Nawróć się, Panie! wyrwij duszę moję; wybaw mię dla miłosierdzia twego; <p><br/>
<p> Albowiem w śmierci niemasz pamiątki o tobie, a w grobie któż cie wyznawać będzie? <p><br/>
<p> Spracowałem się od wzdychania mego; opływa na każdą noc pościel moja, a łoże moje mokre jest od łez. <p><br/>
<p> Zaćmiło się dla gniewu oko moje, a zstarzała się twarz moja dla wszystkich nieprzyjaciół moich. <p><br/>
<p> Odstąpcie odemnie wszyscy, krórzy czynicie nieprawość; albowiem Pan usłyszał głos płaczu mojego. <p><br/>
<p> Usłyszał Pan prośbę moję; Pan modlitwę moję przyjął. <p><br/>
<p> Niech się zawstydzą i bardzo zatrwożą wszyscy nieprzyjaciele moi; niech tył podadzą, a niech prędko pohańbieni będą. <p><br/>
<p> Syggajon Dawidowe, które śpiewał Panu dla słów Chusy, syna Jemini.   Panie, Boże mój! w tobie ufam; wybawże mię od wszystkich prześladowców moich, i wyzwól mię; <p><br/>
<p> By snać duszy mojej nie porwał jako lew, a nie rozszarpał, gdyby nie było, ktoby ją wybawił. <p><br/>
<p> Panie, Boże mój! jeźlim to uczynił, a jeźli jest nieprawość w rękach moich; <p><br/>
<p> Jeźlim złe oddał temu, który ze mną w pokoju mieszkał; jeźliżem nie wyrwał tego, który mię dręczył bez przyczyny: <p><br/>
<p> Niechajże prześladuje nieprzyjaciel duszę moję, a niechaj pochwyci, i podepcze na ziemi żywot mój, a sławę moję niech zagrzebie w proch. Sela. <p><br/>
<p> Powstańże, Panie! w popędliwości twojej, podnieś się przeciwko wściekłości nieprzyjaciół moich, ocuć się, a obróć się ku mnie; boś ty sąd postanowił; <p><br/>
<p> Tedy się do ciebie zbieży zgromadzenie narodów; dla nich tedy usiądź na wysokości. <p><br/>
<p> Pan będzie sądził narody. Osądźże mię, Panie! według sprawiedliwości mojej, i według niewinności mojej, która jest przy mnie. <p><br/>
<p> Niechże, proszę, ustanie złość niepobożnych, a umocnij sprawiedliwego, który doświadczasz serc i wnętrzności, o Boże sprawiedliwy! <p><br/>
<p> Bóg jest tarczą moją, który wybawia ludzi serca szczerego. <p><br/>
<p> Bóg jest sędzią sprawiedliwym; Bóg obrusza się co dzień na niezbożnego. <p><br/>
<p> Jeźli się nie nawróci, naostrzy miecz swój; łuk swój wyciągnął, i nagotował go. <p><br/>
<p> Zgotował nań broń śmiertelną, a strzały swoje na prześladowników przyprawił. <p><br/>
<p> Oto rodzi nieprawość, bo począł boleść; ale porodzi kłamstwo. <p><br/>
<p> Kopał dół, i wykopał go; ale wpadnie w dół, który sam uczynił. <p><br/>
<p> Obróci się boleść jego na głowę jego, a na wierzch głowy jego nieprawość jego spadnie. <p><br/>
<p> Będę wysławiał Pana według sprawiedliwości jego, a będę śpiewał imieniowi Pana najwyższego. <p><br/>
<p> Przedniejszemu śpiewakowi na Gittyt psalm Dawidowy.   Panie, Panie nasz! jakoż zacne jest imię twoje po wszystkiej ziemi! któryś wyniósł chwałę twoję nad niebiosa. <p><br/>
<p> Z ust niemowlątek i ssących ugruntowałeś moc twą dla nieprzyjaciół twoich, abyś wyniszczył nieprzyjaciela i tego, który się mści. <p><br/>
<p> Gdy się przypatruję niebiosom twoim, dziełu palców twoich, miesiącowi i gwiazdom, któreś wystawił, <p><br/>
<p> Tedy mówię: Cóż jest człowiek, iż nań pamiętasz? albo Syn człowieczy, iż go nawiedzasz? <p><br/>
<p> Albowiem mało mniejszym uczyniłeś go od Aniołów, chwałą i czcią ukoronowałeś go. <p><br/>
<p> Dałeś mu opanować sprawy rąk twoich, wszystkoś poddał pod nogi jego. <p><br/>
<p> Owce i woły wszystkie, nadto i zwierzęta polne. <p><br/>
<p> Ptastwo niebieskie, i ryby morskie, i cokolwiek chodzi po ścieszkach morskich. <p><br/>
<p> Panie, Panie nasz! jako zacne jest imię twoje po wsystkiej ziemi! <p><br/>
<p> Przedniejszemu śpiewakowi, na Halmutlabben pieśń Dawidowa.    Będę wysławiał Pana ze wszystkiego serca mego; opowiadać będę wszysteki cuda twoje. <p><br/>
<p> Rozweselę się, i rozraduję się w tobie; będę śpiewał imieniowi twemu, o Najwyższy! <p><br/>
<p> Że się obrócili nieprzyjaciele moi na wstecz: upadli i poginęli od obliczności twojej. <p><br/>
<p> Boś ty odprawił sąd mój, i sprawę moję; zasiadłeś na stolicy, Sędzia sprawiedliwy. <p><br/>
<p> Rozgromiłeś pogan, zatraciłeś złośnika, imię ich wygładziłeś na wieki wieczne. <p><br/>
<p> O nieprzyjacielu! azaż wykonane są spustoszenia twoie na wieczność? Poburzyłżeś miasta? i owszem ich samych pamiątka zginęła z niemi. <p><br/>
<p> Ale Pan na wieki trwa; zgotował stolicę swoję na sąd. <p><br/>
<p> On będzie sądził okrąg ziemi w sprawiedliwości, i osądzi narody w prawości. <p><br/>
<p> I będzie Pan ucieczką ubogiemu, ucieczką czasu ucisku. <p><br/>
<p> I będą ufać w tobie, którzy znają imię twoje; albowiem nie opuszczasz tych, Panie! którzy cię szukają. <p><br/>
<p> Śpiewajcież Panu, który mieszka na Syonie; opowiadajcie między narodami sprawy jego. <p><br/>
<p> Boć on szuka krwi, i mają w pamięci, a nie zapomina wołania utrapionych. <p><br/>
<p> Zmiłuj się nademną, Panie! obacz utrapienie moje od tych, którzy mię mają w nienawiści, ty, co mię wyrywasz z bram śmierci. <p><br/>
<p> Abym opowiadał wszystkie chwały twoje w bramach córki Syońskiej, weseląc się w zbawieniu twojem. <p><br/>
<p> Zanurzeni są poganie w dole, który uczynili; w sieci, którą skrycie zastawili, uwięzła noga ich. <p><br/>
<p> Oznajmił się Pan, gdy uczynił sąd; w sprawie rąk swoich się złośnik usidlił. Rzecz godna rozmyślania! Sela. <p><br/>
<p> Niepobożni się obrócą do piekła, wszystkie narody, które zapominają Boga. <p><br/>
<p> Bo nie będzie na wieki zapamiętany ubogi; oczekiwanie nędznych nie zginie na wieki. <p><br/>
<p> Powstańże, Panie! niech się nie zmacnia śmiertelny człowiek; a niech narody osądzone będą przed tobą. <p><br/>
<p> Panie! puść na nie strach, aby poznały narody, iż są ludźmi śmiertelnymi.Sela. <p><br/>
<p> Panie! przeczże stoisz z daleka? przeczże się ukrywasz czasu ucisku? <p><br/>
<p> Złośnik z hardości prześladuje ubogiego; niechajże będą uchwyceni w chytrych zamysłach, które zamyślają. <p><br/>
<p> Bo się chlubi niezbożnik w pożądliwościach duszy swojej, a łakomy błogosławi sobie a draźni Pana. <p><br/>
<p> Niepobożny dla pychy, którą po sobie pokazuje, nie pyta się o Boga; wszystka myśl jego, że niemasz Boga. <p><br/>
<p> Darzą mu się drogi jego na każdy czas; dalekie są sądy twoje od niego; sapa przeciwko wszystkim nieprzyjaciołom swym. <p><br/>
<p> Mówi w sercu swem: Nie będę wzruszony od narodu do narodu; bo się nie boję złego. <p><br/>
<p> Usta jego pełne są złorzeczeństwa, i chytrości, i zdrady; pod językiem jego uprzykrzenie i nieprawość. <p><br/>
<p> Siedzi, czyhając we wsiach, w skrytościach zabija niewinnego; oczy jego upatrują ubogiego. <p><br/>
<p> Czyha w skrytem miejscu, jako lew w jamie swojej; dybie jakoby uchwycił ubogiego, ułapiwszy go ciągnie do sieci swojej. <p><br/>
<p> Przypada, przytula się, i rzuca się mocą swoją na wiele ubogich. <p><br/>
<p> Mówi w sercu swem: Zapomnałci tego Bóg; zakrył oblicze swoje, nie ujrzy na wieki. <p><br/>
<p> Powstańże, Panie Boże! podnieś rękę twoję; nie zapominajże ubogich. <p><br/>
<p> Przeczże niezbożnik draźni Boga, mówiąc w sercu swem: Nie będziesz się o tem pytał? <p><br/>
<p> Ale ty widzisz ucisk, i krzywdę upatrujesz, abyś im odpłacił ręką twą; na ciebieć się spuścił ubogi, tyś jest pomocnikiem sierocie. <p><br/>
<p> Potrzyj ramię niepobożnego i złośnika, dowiaduj się o jego niezbożności, aż go nie stanie. <p><br/>
<p> Pan jest królem na wieki wieczne; ale narody zginą z ziemi jego. <p><br/>
<p> Żądości pokornych wysłuchiwasz, Panie! utwierdzasz serca ich, nachylasz ku nim ucha twojego. <p><br/>
<p> Abyś sąd uczynił sierocie i chudzinie, aby go więcej nie trapił człowiek śmiertelny na ziemi. <p><br/>
<p> Przedniejszemu śpiewakowi psalm Dawidowy.   W Panu ja ufam. Jakoż tedy mówicie duszy mojej: Ulatuj jako ptak z góry swojej? <p><br/>
<p> Bo oto niepobożni naciągają łuk, przykładają strzałę swą na cięciwę, aby strzelali w ciemności na uprzejmych sercem. <p><br/>
<p> Ale zamysły ich będą skażone; bo sprawiedliwy cóż uczynił? <p><br/>
<p> Pan jest w kościele świętem swoim, stolica Pańska jest na niebie; oczy jego upatrują, powieki jego doświadczają synów ludzkich. <p><br/>
<p> Pan doświadcza sprawiedliwego; ale niepobożnego i miłującego nieprawość ma w nienawiści dusza jego. <p><br/>
<p> Wyleje jako deszcz na niepobożnych sidła, ogień i siarkę, a wicher będzie cząstką kielicha ich. <p><br/>
<p> Bo sprawiedliwy Pan, sprawiedliwość miłuje, na szczerego patrzą oczy jego. <p><br/>
<p> Przedniejszemu śpiewakowi Seminit, pieśń Dawidowa.    Ratuj, Panie! boć już niestaje miłosiernego, a wyginęli uprzejmi z synów ludzkich. <p><br/>
<p> Każdy mówi kłamstwo z bliźnim swoim: usty pochlebnemi, dwojakiem sercem mówią. <p><br/>
<p> Niechajże Pan wytraci wszystkie wargi pochlebne, i język mówiący rzeczy wyniosłe. <p><br/>
<p> Którzy mówią: Językiem naszym przewiedziemy, wargi nasze za nami są, któż jest panem naszym? <p><br/>
<p> Dla zniszczenia ubogich, i dla wołania nędznych teraz powstanę, mówi Pan; postawię w bezpieczności tego, na którego sidła stawiają. <p><br/>
<p> Słowa Pańskie są słowa czyste, jako srebro wypławione w piecu glinianym, siedm kroć przelewane. <p><br/>
<p> Ty, Panie! zachowaj ich; strzeż ich od rodzaju tego aż na wieki. <p><br/>
<p> Ze wszystkich stron niepobożni krążą, gdy wywyższeni bywają najpodlejsi między synami ludzkimi. <p><br/>
<p> Przedniejszemu śpiewakowi pieśń Dawidowa.   Dokądże Panie? Zapomniszże mię na wieki? <p><br/>
<p> dokądże ukrywać będziesz oblicza twego przedemną? <p><br/>
<p> Dokądże się będę radził w duszy swojej, a trapił w sercu mojem przez cały dzień? Dokądże się będzie wywyższał nieprzyjaciel mój nademną? <p><br/>
<p> Wejrzyjże, wysłuchaj mię, Panie, Boże mój! oświeć oczy me, bym snać nie zasnął w śmierci; <p><br/>
<p> By snać nie rzekł nieprzyjaciel mój: Przemogłem go; ażeby się nieprzyjaciele moi nie rodowali, gdybym się zachwiał. <p><br/>
<p> Ale ja w miłosierdziu twojem ufam: rozraduje się serce moje w zbawieniu twojem; będę śpiewał Panu, że mi dał wiele dobrego. <p><br/>
<p> Przedniejszemu śpiewakowi psalm Dawidowy.   Głupi rzekł w sercu swojem: Niemasz Boga. Popsowali się, obrzydliwymi się stali w zabawach swoich: niemasz, ktoby czynił dobrze. <p><br/>
<p> Pan z niebios spojrzał na synów ludzkich, aby obaczył, byłliby kto rozumny i szukający Boga. <p><br/>
<p> Aleć wszyscy odstąpili, jednako się nieużytecznymi stali; niemasz, ktoby czynił dobrze, niemasz i jednego. <p><br/>
<p> Azaż nie wiedzą wszyscy czyniciele nieprawości, że pożerają lud mój, jako więc chleb jedzą? ale Pana nie wzywają. <p><br/>
<p> Tam się bardzo ulękną, gdyż Bóg jest przy narodzie sprawiedliwego. <p><br/>
<p> Hańbicie radę ubogiego; ale Pan jest nadzieją jego. <p><br/>
<p> Któż da z Syonu wybawienie Izraelowi? Gdyż zasię wyprowadzi Pan z więzienia lud swój; rozraduje się Jakób, a Izrael się rozweseli. <p><br/>
<p> Pieśń Dawidowa.   Panie! któż będzie przebywał w przybytku twoim? Któż będzie mieszkał na świętej górze twojej? <p><br/>
<p> Ten, który chodzi w niewinności, i czyni sprawiedliwość, a mówi prawdę w sercu swojem; <p><br/>
<p> Który nie obmawia językiem swoim, nic złego nie czyni bliźniemu swemu, ani zelżywości kładzie na bliźniego swego. <p><br/>
<p> Przed którego oczyma wzgardzony jest niezbożnik, ale tych, którzy się boją Pana, ma w uczciwości; który, choć przysięże z szkodą swoją, nie odmienia; <p><br/>
<p> Który pieniędzy swych nie daje na lichwę, i darów przeciwko niewinnym nie przyjmuje. Kto to czyni, nie zachwieje się na wieki. <p><br/>
<p> Złota pieśń Dawidowa.   Strzeż mię, o Boże! bo w tobie ufam. Rzecz, duszo moja! <p><br/>
<p> Panu: Tyś Pan mój, a dobroć moja nic ci nie pomoże, <p><br/>
<p> Ale świętym, którzy są na ziemi, i zacnym, w których wszystko kochanie moje. <p><br/>
<p> Rozmnożą się boleści tych, którzy się za cudzym bogiem kwapią; nie ukuszę ze krwi mokrych ofiar ich, ani wezmę imion ich w usta moje. <p><br/>
<p> Pan jest cząstką dziedzictwa mego, i kielicha mego, ty zatrzymujesz los mój. <p><br/>
<p> Sznury mi przypadły na miejscach wesołych, a dziedzictwo wdzięczne przyszło na mię. <p><br/>
<p> Będę błogosławił Pana, który mi dał radę, gdyż i w nocy ćwiczą mię nerki moje. <p><br/>
<p> Stawiałem Pana zawsze przed oczyma swemi; a iż on jest po prawicy mojej, nie będę wzruszony. <p><br/>
<p> Przetoż uweseliło się serce moje, a rozradowała się chwała moja; dotego ciało moje mieszkać będzie bezpiecznie. <p><br/>
<p> Bo nie zostawisz duszy mojej w grobie, ani dopuścisz świętemu twemu oglądać skażenia. <p><br/>
<p> Oznajmisz mi drogę żywota; obfitość wesela jest przed obliczem twojem, rozkoszy po prawicy twojej aż na wieki. <p><br/>
<p> Modlitwa Dawidowa.  Wysłuchaj, Panie! sprawiedliwość moję; miej wzgląd na wołanie moje; przyjmij w uszy modlitwę moję, którą czynię usty nieobłudnemi. <p><br/>
<p> Od obliczności twojej sąd mój niech wynijdzie; oczy twoje niech patrzą na uprzejmość. <p><br/>
<p> Doświadczyłeś serca mego, nawiedziłeś je w nocy; doświadczyłeś mię ogniem, aleś nic nie znalazł; myśli moje nie uprzedzają ust moich. <p><br/>
<p> Co się tknie spraw ludzkich według słowa ust twoich, chroniłem się drogi okrutnika. <p><br/>
<p> Zatrzymuj kroki moje na drogach twych, aby się nie chwiały nogi moje. <p><br/>
<p> Ja cię wzywam, bo mię wysłuchiwasz, Boże! Nakłoń ucha twego ku mnie, wysłuchaj słowa moje. <p><br/>
<p> Okaż miłosierdzie twoje, ty, który ochraniasz ufających w tobie od tych, którzy powstawają przeciwko prawicy twojej. <p><br/>
<p> Strzeż mię jako źrenicy oka; pod cieniem skrzydeł twoich ukryj mię. <p><br/>
<p> Przed twarzą niepobożnych, którzy mię niszczą, przed nieprzyjaciółmi duszy mojej, którzy mię ogarnęli. <p><br/>
<p> Tukiem swoim okryli się; hardzie mówią usty swemi. <p><br/>
<p> Gdziekolwiek idziemy, obtoczyli nas; oczy swe nasadzili, aby nas potrącili ku ziemi. <p><br/>
<p> Każdy z nich podobien jest lwowi pragnącemu łupu, i lwięciu siedzącemu w jamie. <p><br/>
<p> Powstańże, Panie! uprzedź twarz jego, potrąć go, wyrwij duszę moję od niezbożnego mieczem twoim. <p><br/>
<p> Wyrwij mię od ludzi ręką twoją, o Panie! od ludzi tego świata, których dział jest w tym żywocie, a których brzuch z szpiżarni twojej napełniasz, skąd nasyceni bywają, i synowie ich, a zostawiają ostatki swoje dzieciom swoim. <p><br/>
<p> Ale ja w sprawiedliwości oglądam oblicze twoje; gdy się ocucę, nasycony będę obrazem obliczności twojej. <p><br/>
<p> Przedniejszemu śpiewakowi pieśń Dawida, sługi Pańskiego, który mówił do Pana słowa tej pieśni onego dnia, gdy go Pan wyrwał z rąk wszystkich nieprzyjaciół jego, i z ręki Saulowej; i rzekł:   Rozmiłuję się ciebie, Panie, mocy moja! <p><br/>
<p> Pan opoką moją, twierdzą moją, i wybawicielem moim; Bóg mój skała moja, w nim będę ufał; tarcza moja, i róg zbawienia mego, ucieczka moja. <p><br/>
<p> Wzywałem Pana chwalebnego, a od nieprzyjaciół moich byłem wybawiony. <p><br/>
<p> Ogarnęły mię były boleści śmierci, a potoki niepobożnych zatrwożyły mię. <p><br/>
<p> Boleści grobu ogarnęły mię były, zachwyciły mię sidła śmierci. <p><br/>
<p> W utrapieniu mojem wzywałem Pana, i wołałem do Boga mego; wysłuchał z kościoła swego głos mój, a wołanie moje przed oblicznością jego przyszło do uszów jego. <p><br/>
<p> Tedy się ziemia wzruszyła i zadrżała, a fundamenty gór zatrząsnęły się, i wzruszyły się od gniewu jego. <p><br/>
<p> Występował dym z nozdrzy jego, węgle się rozpaliły od niego. <p><br/>
<p> Nakłonił niebios, i zstąpił, a ciemność była pod nogami jego. <p><br/>
<p> A wsiadłszy na Cheruba, latał; latał na skrzydłach wiatrowych. <p><br/>
<p> Uczynił sobie z ciemności ukrycie, około siebie namiot swój z ciemnych wód, i z gęstych obłoków. <p><br/>
<p> Od blasku przed nim rozeszły się obłoki jego, grad i węgle ogniste. <p><br/>
<p> I zagrzmiał na niebie Pan, a Najwyższy wydał głos swój, grad i węgle ogniste. <p><br/>
<p> Wypuścił strzały swe, i rozproszył ich, a błyskawicami gęstemi rozgromił ich. <p><br/>
<p> I okazały się głębokości wód, a odkryte są grunty świata na fukanie twoje, Panie! i na tchnienie wiatru nozdrzy twoich. <p><br/>
<p> Posławszy z wysokości zachwycił mię; wyciągnął mię z wód wielkich. <p><br/>
<p> Wyrwał mię od mocnego nieprzyjaciela mego, i od tych, którzy mię mieli w nienawiści, choć byli mocniejszymi nad mię. <p><br/>
<p> Uprzedzili mię byli w dzień utrapienia mego; ale Pan był podporą moją. <p><br/>
<p> Wywiódł mię na przestrzeństwo; wyrwał mię, iż mię umiłował. <p><br/>
<p> Nagrodził mi Pan według sprawiedliwości mojej; według czystości rąk moich oddał mi. <p><br/>
<p> Bom strzegł dróg Pańskich, anim odstąpił niezbożnie od Boga mego. <p><br/>
<p> Bom miał wszystkie sądy jego przed oczyma memi, a ustaw jego nie odrzucałem od siebie. <p><br/>
<p> Owszem, byłem szczerym przed nim, a strzegłem się od nieprawości mojej. <p><br/>
<p> Przetoż oddał mi Pan według sprawiedliwości mojej, według czystości rąk moich, która była przed oczyma jego. <p><br/>
<p> Ty, Panie! z miłosiernym miłosiernie się obejdziesz, a z mężem szczerym szczerze sobie postąpisz. <p><br/>
<p> Z uprzejmym uprzejmie się obejdziesz, a z przewrotnym przewrotnie sobie postąpisz; <p><br/>
<p> Albowiem ty lud utrapiony wybawisz, a oczy wyniosłe poniżysz. <p><br/>
<p> Ty zaiste rozświecisz pochodnię moję; Pan, Bóg mój, oświeci ciemności moje. <p><br/>
<p> Gdyż z tobą przebiłem się przez wojsko, a z Bogiem moim przeskoczyłem mur. <p><br/>
<p> Droga Boża doskonała jest; słowo Pańskie jest ogniem wypławione. Tarczą jest wszystkich, którzy w nim ufają. <p><br/>
<p> Bo któż jest Bóg, oprócz Pana? a kto opoką, oprócz Boga naszego? <p><br/>
<p> On jest Bogiem, który mię opasuje mocą, a czyni prostą drogę moję. <p><br/>
<p> Krzepi nogi moje jako jelenie, a na wysokich miejscach moich stawia mię. <p><br/>
<p> Çwiczy ręce moje do boju, tak, iż kruszę łuk miedziany ramionami swemi. <p><br/>
<p> Dałeś mi też tarcz zbawienia twego, a prawica twoja podpierała mię, i dobrotliwość twoja uwielmożyła mię. <p><br/>
<p> Rozszerzyłeś kroki moje podemną, tak, że się nie zachwiały golenie moje. <p><br/>
<p> Goniłem nieprzyjaciół moich, a doścignąłem ich: i nie wróciłem się, ażem ich wytracił. <p><br/>
<p> Poraziłem ich tak, iż nie mogli powstać; upadli pod nogi moje. <p><br/>
<p> Tyś mię opasał mocą ku bitwie; powstawających przeciwko mnie obaliłeś pod mię. <p><br/>
<p> Podałeś mi tył nieprzyjaciół moich, abym tych, którzy mię nienawidzą, wykorzenił. <p><br/>
<p> Wołalić, ale nie był, ktoby ich wybawił; do Pana, ale ich nie wysłuchał. <p><br/>
<p> I potarłem ich, jako proch od wiatru; jako błoto na ulicach podeptałem ich. <p><br/>
<p> Wyrwałeś mię od zwad ludzkich, a postawiłeś mię głową narodom; lud, któregom nie znał, służył mi. <p><br/>
<p> Skoro usłyszeli, byli mi posłuszni; cudzoziemcy obłudnie mi się poddawali. <p><br/>
<p> Cudzoziemcy opadli, a drżeli w zamknieniach swoich. <p><br/>
<p> Żyje Pan, błogosławiona opoka moja; przetoż niech będzie wywyższony Bóg zbawienia mego. <p><br/>
<p> Bóg jest, który mi zleca pomsty, i podbija mi narody. <p><br/>
<p> Tyś wybawiciel mój od nieprzyjaciół moich; tyś mię nad powstawających przeciwko mnie wywyższył; od męża drapieżnego wyrwałeś mię. <p><br/>
<p> Przetoż cię, Panie! będę wyznawał między narodami, a będę śpiewał imieniowi twemu. <p><br/>
<p> Boś zacnie wybawił króla swego, a czynisz miłosierdzie pomazańcowi swemu Dawidowi, i nasieniu jego, aż na wieki. <p><br/>
<p> Przedniejszemu śpiewakowi psalm Dawidowy.    Niebiosa opowiadają chwałę Bożą, a dzieło rąk jego rozpostarcie oznajmuje. <p><br/>
<p> Dzień dniowi podaje słowo, a noc nocy pokazuje umiejętność, <p><br/>
<p> Niemasz języka ani mowy, gdzieby głosu ich słychać nie było. <p><br/>
<p> Na wszystkę ziemię wyszedł porządek ich, a na kończyny okręgu ziemi słowa ich; słońcu na nich namiot wystawił. <p><br/>
<p> A to jako oblubieniec wychodzi z łożnicy swojej; raduje się jako olbrzym, który ma bieżeć w drogę. <p><br/>
<p> Wychodzi od kończyn niebios, a obchodzi je aż do kończyn ich, a niemasz nic, coby się mogło ukryć przed gorącem jego. <p><br/>
<p> Zakon Pański jest doskonały, nawracający duszę; świadectwo Pańskie wierne, dawające mądrość nieumiejętnemu. <p><br/>
<p> Przykazania Pańskie są prawe, uweselające serce; przykazanie Pańskie czyste, oświecające oczy. <p><br/>
<p> Bojaźń Pańska czysta, trwająca na wieki; sądy Pańskie są prawdziwe, a przytem i sprawiedliwe; <p><br/>
<p> Pożądliwsze nad złoto, i nad wiele najwyborniejszego złota, i słodsze nad miód i nad plastr miodowy. <p><br/>
<p> Sługa też twój bywa oświecony przez nie; a kto ich przestrzega, odnosi zapłatę wielką. <p><br/>
<p> Ale występki któż zrozumie? od tajemnych występków oczyść mię. <p><br/>
<p> I od swawolnych zachowaj sługę twego, aby nie panowali nademną; tedy doskonałym będę, a będę oczyszczony od przestępstwa wielkiego. <p><br/>
<p> Niechże będą przyjemne słowa ust moich, i rozmyślanie serca mego przed obliczem twojem, Panie, skało moja, i odkupicielu mój! <p><br/>
<p> Przedniejszemu śpiewakowi psalm Dawidowy.    Niech cię Pan wysłucha w dzień utrapienia; niech cię wywyższy imię Boga Jakóbowego. <p><br/>
<p> Niech ci ześle ratunek z świątnicy, a z Syonu niech cię podeprze. <p><br/>
<p> Niech wspomni na wszystkie ofiary twoje, a całopalenia twoje niech w popiół obróci. Sela. <p><br/>
<p> Niech ci da wszystko według serca twego, a wszelką radę twoję niech wypełni. <p><br/>
<p> Rozweselimy się w wybawieniu twojem, a w imieniu Boga naszego chorągiew podniesiemy; niech wypełni Pan wszystkie prośby twoje. <p><br/>
<p> Teraześmy poznali, iż Pan wybawił pomazańca swego, a iż go wysłuchał z nieba swego świętego przez zbawienną moc prawicy swojej. <p><br/>
<p> Jedni w wozach, a drudzy w koniach ufają; ale my na imię Pana, Boga naszego, wspominamy. <p><br/>
<p> Onić polegli i upadli, a myśmy powstali, i ostoimy się. <p><br/>
<p> Panie! ty nas zachowaj, a król nas niech wysłucha w dzień wołania naszego.<p><br/>
<p> Przedniejszemu śpiewakowi pieśń Dawidowa.   Panie! w mocy twojej raduje się król, a w zbawieniu twojem wielce się weseli. <p><br/>
<p> Dałeś mu żądość serca jego, a prośby ust jego nie odmówiłeś mu. Sela. <p><br/>
<p> Albowiemeś go uprzedził błogosławieństwy hojnemi; włożyłeś na głowę jego koronę ze złota szczerego. <p><br/>
<p> Prosił cię o żywot, a dałeś mu przedłużenie dni na wieki wieków. <p><br/>
<p> Wielka jest chwała jego w zbawieniu twojem; chwałą i zacnością przyodziałeś go; <p><br/>
<p> Boś go wystawił na rozmaite błogosławieństwo aż na wieki; rozweseliłeś go weselem oblicza twego. <p><br/>
<p> Gdyż król nadzieję ma w Panu, a z miłosierdzia Najwyższego nie będzie poruszony. <p><br/>
<p> Znajdzie ręka twoja wszystkich nieprzyjaciół twoich, prawica twoja dosięże wszystkich, co cię w nienawiści mają. <p><br/>
<p> Uczynisz ich jako piec ognisty czasu gniewu twego; Pan w popędliwości swojej wytraci ich, a ogień ich pożre. <p><br/>
<p> Plemię ich z ziemi wygubisz, a nasienie ich z synów ludzkich. <p><br/>
<p> Albowiem czyhali na twoje złe; zmyślali radę, której dowieść nie mogli. <p><br/>
<p> Przetoż wystawisz ich za cel; cięciwę twą wyciągniesz przeciwko twarzy ich. <p><br/>
<p> Podnieśże się, Panie! w mocy twojej, tedy będziemy śpiewać i wysławiać możność twoję. <p><br/>
<p> Przedniejszemu śpiewakowi na czas poranny psalm Dawidowy.   Boże mój! Boże mój! czemuś mię opuścił? oddaliłeś się od wybawienia mego, od słów ryku mego. <p><br/>
<p> Boże mój! wołam we dnie, a nie ozywasz mi się; i w nocy, a nie mogę się uspokoić. <p><br/>
<p> Aleś ty Święty, mieszkający w chwałach Izraelskich. <p><br/>
<p> W tobie nadzieję mieli ojcowie nasi; nadzieję mieli, a wybawiłeś ich. <p><br/>
<p> Do ciebie wołali, a wybawieni są; w tobie nadzieję mieli, a nie byli pohańbieni. <p><br/>
<p> Alem ja robak, a nie człowiek: pośmiewisko ludzkie, i wzgarda pospólstwa. <p><br/>
<p> Wszyscy, którzy mię widzą, szydzą ze mnie; wykrzywiają gębę, chwieją głową, mówiąc: <p><br/>
<p> Spuścił się na Pana, niechże go wyrwie; niech go wybawi, ponieważ się w nim kocha. <p><br/>
<p> Aleś ty jest, któryś mię wywiódł z żywota, czyniąc mi dobrą nadzieję jeszcze u piersi matki mojej. <p><br/>
<p> Na tobie spolegam od narodzenia swego; z żywota matki mojej tyś Bogiem moim. <p><br/>
<p> Nie oddalajże się odemnie; albowiem utrapienie bliskie jest, a niemasz, ktoby ratował. <p><br/>
<p> Obtoczyło mię mnóstwo cielców; byki z Basan obległy mię. <p><br/>
<p> Otworzyły na mię gębę swą jako lew szarpający i ryczący. <p><br/>
<p> Rozpłynąłem się jako woda, a rozstąpiły się wszystkie kości moje; stało się serce moje jako wosk, zstopniało w pośród wnętrzności moich. <p><br/>
<p> Wyschła jako skorupa moc moja, a język mój przysechł do podniebienia mego; nawet w prochu śmierci położyłeś mię. <p><br/>
<p> Albowiem psy mię obskoczyły, gromada złośników obległa mię; przebodli ręce moje i nogi moje. <p><br/>
<p> Zliczyłbym wszystkie kości moje; lecz oni na mię patrząc, przypatrują mi się. <p><br/>
<p> Rozdzielili odzienie moje między się, a o szaty moje los miotali. <p><br/>
<p> Ale ty, Panie! nie oddalaj się: mocy moja! na ratunek mój pospiesz. <p><br/>
<p> Wyrwij od miecza duszę moję, z mocy psiej jedynaczkę moję. <p><br/>
<p> Wybaw mię z paszczęki lwiej, a od rogów jednorożcowych wyzwól mię. <p><br/>
<p> Tedy opowiem imię twoje braciom mym; w pośród zgromadzenia chwalić cię będę. <p><br/>
<p> Mówiąc: Którzy się boicie Pana, chwalcie go; wszystko potomstwo Jakóbowe wysławiajcie go, a niech się go boi wszystko nasienie Izraelskie. <p><br/>
<p> Albowiem nie wzgardził, ani się odwrócił od utrapienia ubogiego, ani skrył od niego oblicza swego; owszem, gdy do niego wołał, wysłuchał go. <p><br/>
<p> O tobie chwała moja w zgromadzeniu wielkiem; śluby moje oddam przed tymi, którzy się ciebie boją. <p><br/>
<p> Będą jeść ubodzy, i nasycą się; chwalić będą Pana, którzy go szukają; serce wasze żyć będzie na wieki. <p><br/>
<p> Wspomną i nawrócą się do Pana wszystkie granice ziemi, i kłaniać się będą przed obliczem twojem wszystkie pokolenia narodów. <p><br/>
<p> Albowiem Pańskie jest królestwo, a on panuje nad narodami. <p><br/>
<p> Wszyscy bogaci ziemi będą jeść, i upadać przed nim, przed oblicznością jego kłaniać się będą wszyscy zstępujący w proch, i którzy duszy swej żywo zachować nie mogą. <p><br/>
<p> Nasienie ich służyć mu będzie, a będzie przywłaszczane Panu w każdym wieku. <p><br/>
<p> Zbieżą się, a będą opowiadali sprawiedliwość jego narodowi, który z nich wynijdzie, iż ją on wykonał. <p><br/>
<p> Psalm Dawidowy.  Pan jest pasterzem moim, na niczem mi nie zejdzie. <p><br/>
<p> Na paszach zielonych postawił mię; a do wód cichych prowadzi mię. <p><br/>
<p> Duszę moję posila: prowadzi mię ścieszkami sprawiedliwości dla imienia swego. <p><br/>
<p> Choćbym też chodził w dolinie cienia śmierci, nie będę się bał złego, albowiemeś ty ze mną; laska twoja, i kij twój, te mię cieszą. <p><br/>
<p> Przed obliczem mojem gotujesz stół przeciwko nieprzyjaciołom moim; pomazałeś olejkiem głowę moję, kubek mój jest opływający. <p><br/>
<p> Nadto dobrodziejstwo i miłosierdzie twe pójdą za mną po wszystkie dni żywota mego, a będę mieszkał w domu Pańskim na długie czasy. <p><br/>
<p> Psalm Dawidowy.   Pańska jest ziemia, i napełnienie jej, okrąg ziemi, i którzy mieszkają na nim. <p><br/>
<p> Bo on na morzu ugruntował ją, a na rzekach utwierdził ją. <p><br/>
<p> Któż wstąpi na górę Pańską? a kto stanie na miejscu świętem jego? <p><br/>
<p> Człowiek niewinnych rąk i czystego serca, który nie skłania ku marności duszy swej, a nie przysięga zdradliwie. <p><br/>
<p> Ten weźmie błogosławieństwo od Pana, i sprawiedliwość od Boga zbawiciela swego. <p><br/>
<p> Tenci jest naród szukających go, szukających oblicza twego, Boże Jakóbowy! Sela. <p><br/>
<p> Podnieścież, o bramy! wierzchy wasze; podnieście się, wy bramy wieczne! aby wszedł król chwały! <p><br/>
<p> Któryż to jest król chwały? Pan mocny i możny, Pan mocny w boju. <p><br/>
<p> Podnieścież, o bramy! wierzchy wasze; podnieście się, wy bramy wieczne! aby wszedł król chwały. <p><br/>
<p> Który to jest król chwały? Pan zastępów, tenci jest król chwały. Sela. <p><br/>
<p> Psalm Dawidowy.   Do ciebie, Panie! duszę moję podnoszę. <p><br/>
<p> Boże mój! w tobie ufam; niech nie będę zawstydzony, niech się nie weselą nieprzyjaciele moi ze mnie. <p><br/>
<p> A tak wszyscy, którzy oczekują ciebie, nie będą zawstydzeni; zawstydzeni będą bez przyczyny nieprawość czyniący. <p><br/>
<p> Panie! daj mi poznać drogi twe, ścieżek twoich naucz mię. <p><br/>
<p> Daj, abym chodził w prawdzie twojej, i naucz mię; boś ty jest Bóg zbawienia mego; ciebie oczekuję dnia każdego. <p><br/>
<p> Wspomnij na litości twoje, Panie! i na miłosierdzia twoje, które są od wieku. <p><br/>
<p> Grzechów młodości mojej, i przestępstw moich nie racz pamiętać; według miłosierdzia twego wspomnij na mię, dla dobroci twojej, Panie! <p><br/>
<p> Dobry i prawy jest Pan; przetoż drogi naucza grzeszników. <p><br/>
<p> Poprowadzi cichych w sądzie, a nauczy pokornych drogi swojej. <p><br/>
<p> Wszystkie ścieżki Pańskie są miłosierdzie i prawda tym, którzy strzegą przymierza jego, i świadectwa jego. <p><br/>
<p> Panie! dla imienia twego odpuść nieprawość moję, bo wielka jest. <p><br/>
<p> Jestże człowiek, co się boi Pana? Nauczy go drogi, którąby miał obrać. <p><br/>
<p> Dusza jego w dobrem przemieszkiwać będzie, a nasienie jego odziedziczy ziemię. <p><br/>
<p> Tajemnica Pańska objawiona jest tym, którzy się go boją, a przymierze swoje oznajmuje im. <p><br/>
<p> Oczy moje ustawicznie patrzą na Pana; albowiem on wywodzi z sieci nogi moje. <p><br/>
<p> Wejrzyjże na mię, a zmiłuj się nademną; bom jest nędzny i opuszczony. <p><br/>
<p> Utrapienia serca mego rozmnożyły się; z ucisków moich wywiedź mię. <p><br/>
<p> Obacz udręczenie moje, i pracę moję, a odpuść wszystkie grzechy moje. <p><br/>
<p> Obacz nieprzyjaciół moich, jako się rozmnożyli, a mają mię niesłusznie w nienawiści. <p><br/>
<p> Strzeż duszy mojej, a wyrwij mię, abym nie był pohańbiony; bo w tobie nadzieję mam. <p><br/>
<p> Niewinność i szczerość niech mię strzegą; bom na cię oczekiwał. <p><br/>
<p> O Boże! wybawże Izraela ze wszystkich ucisków jego. <p><br/>
<p> Psalm Dawidowy.  Sądź mię, Panie! Boć ja w niewinności mojej chodzę, a w Panu ufając, nie zachwieję się. <p><br/>
<p> Spróbuj mię, Panie! i doświadcz mię: wypław ogniem nerki moje i serce moje. <p><br/>
<p> Albowiem miłosierdzie twoje jest przed oczyma mojemi, a będę chodził w prawdzie twojej. <p><br/>
<p> Nie zasiadałem z ludźmi kłamliwymi a z obłudnikami nie kumałem się. <p><br/>
<p> Nienawidziałem zgromadzenia złośników, a z niepobożnymi nie zasiadałem. <p><br/>
<p> Umyłem w niewinności ręce moje, a obchodzę w około ołtarz twój, Panie! <p><br/>
<p> Abym ci oddawał chwałę głośną, a opowiadał wszystkie cuda twoje. <p><br/>
<p> Panie! umiłowałem mieszkanie domu twego, i miejsce przybytku chwały twojej. <p><br/>
<p> Nie zagarniajże z grzesznikami duszy mojej, ani z mężami krwawymi żywota mojego. <p><br/>
<p> W których rękach jest przewrotność, a prawica ich pełna podarków. <p><br/>
<p> Ale ja w niewinności mojej chodzę: odkupże mię, a zmiłuj się nademną. <p><br/>
<p> Noga moja stanęła na równinie; w zgromadzeniach będę błogosławił Pana. <p><br/>
<p> Psalm Dawidowy.   Pan jest światłością moją, i zbawieniem mojem, kogóż się bać będę? Pan jest mocą żywota mego, kogóż się mam lękać? <p><br/>
<p> Gdy się zbiorą przeciwko mnie złośnicy, aby pożarli ciało moje; przeciwnicy moi, i nieprzyjaciele moi sami się potknęli i upadli. <p><br/>
<p> Przetoż choćby wojsko przeciwko mnie stanęło, nie ulęknie się serce moje; choćby powstała przeciwko mnie wojna, przecież ja w tym ufam. <p><br/>
<p> O jednem rzecz prosił Pana, i tej szukać będę; abym mieszkał w domu Pańskim po wszystkie dni żywota mego, a żebym oglądał wdzięczność Pańską, i dowiadywał się w kościele jego. <p><br/>
<p> Bo mię skryje w dzień zły w przybytku swoim; zachowa mię w skrytości namiotu swego, a na skale wywyższy mię. <p><br/>
<p> A tak wywyższona będzie głowa moja nad nieprzyjaciołmi moimi, którzy są około mnie; i będę ofiarował w przybytku jego ofiary wykrzykania; będę śpiewał i chwały oddawał Panu. <p><br/>
<p> Wysłuchaj, Panie! głos mój, kiedy wołam, a zmiłuj się nademną, i wysłuchaj mię. <p><br/>
<p> O tobie przemyśla serce moje, któryś rzekł: Szukajcie twarzy mojej; przetoż twarzy twojej, Panie! szukać będę. <p><br/>
<p> Nie ukrywajże twarzy twojej przedemną, ani odrzucaj w gniewie sługi twego; tyś bywał ratunkiem moim, nie opuszczajże mię, ani mię odstępuj, Boże zbawienia mego. <p><br/>
<p> Choć ojciec mój, i matka moja opuścili mię, wszakże Pan przyjął mię. <p><br/>
<p> Naucz mię, Panie! drogi twojej, a prowadź mnie ścieżką dla tych, którzy mię podstrzegają. <p><br/>
<p> Niepodawajże mię na wolę nieprzyjaciół moich; albowiemci powstali przeciwko mnie świadkowie fałszywi, i ten, który tchnie okrucieństwem. <p><br/>
<p> Bym był nie wierzył, że mam oglądać dobroć Pańską w ziemi żyjących, źleby o mnie było. <p><br/>
<p> Oczekujże Pana, zmacniaj się, a on utwierdzi serce twoje; przetoż oczekuj Pana. <p><br/>
<p> Psalm Dawidowy.   Do ciebie, Panie! wołam, skało moja! nie milcz na wołanie moje, bym snać, jeźli mi się nie ozwiesz, nie stał się podobnym zstępującym do grobu. <p><br/>
<p> Wysłuchajże głos próśb moich, gdy wołam do ciebie, gdy podnoszę ręce moje do świątnicy świętej twojej. <p><br/>
<p> Nie zagarniaj mię z niezbożnymi, i z czyniącymi nieprawość, którzy mówią o pokoju z bliźnimi swymi a myślą złe w sercach swoich. <p><br/>
<p> Oddajże im według spraw ich i według złych uczynków ich; według pracy rąk ich oddaj im, oddaj im zapłatę ich. <p><br/>
<p> Albowiem nie zrozumiewają spraw Pańskich, ani uczynków rąk jego; przetoż ich popsuje, a nie pobuduje ich. <p><br/>
<p> Błogosławiony Pan; albowiem wysłuchał głos próśb moich. <p><br/>
<p> Pan jest mocą moją i tarczą moją, w nim, nadzieję ma serce moje, a jestem poratowany; przetoż się rozweseliło serce moje, a pieśnią moją chwalić go będę. <p><br/>
<p> Pan jest mocą swych, i mocą zbawienia pomazańca swego on jest. <p><br/>
<p> Zbaw lud twój, Panie! a błogosław dziedzictwu twemu, i paś ich, i wywyższaj aż na wieki. <p><br/>
<p> Psalm Dawidowy.   Oddawajcie Panu synowie mocarzów, oddawajcie Panu chwałę i moc. <p><br/>
<p> Oddawajcie Panu chwałę imienia jego; kłaniajcie się Panu w ozdobie świętobliwości. <p><br/>
<p> Głos Pański nad wodami; Bóg chwalebny wzbudza gromy, Pan nad wodami wielkiemi. <p><br/>
<p> Głos Pański mocny, głos Pański wielmożny, <p><br/>
<p> Głos Pański cedry łamie; kruszy Pan cedry Libańskie, <p><br/>
<p> I czyni, że skaczą jako cielęta; Liban i Syryjon jako młody jednorożec. <p><br/>
<p> Głos Pański krzesze płomień ognisty. <p><br/>
<p> Na głos Pański z bólem pustynia rodzą; z bólem rodzi na głos Pański pustynai Kades. <p><br/>
<p> Na głos Pański z bólem rodzą łanie, i odkrywają się lasy; ale w kościele swym opowiada wszystkę chwałę swoję. <p><br/>
<p> Pan nad potopem siedział, i będzie siedział Pan, będąc królem na wieki. <p><br/>
<p> Pan doda mocy ludowi swojemu; Pan będzie błogosławił ludowi swemu w pokoju. <p><br/>
<p> Psalm pieśni przy poświęceniu domu Dwidowego.    Panie! wywyższać cię będę; albowiem wywyższyłeś mię, a nie dałeś pociechy nieprzyjaciołom moim ze mnie. <p><br/>
<p> Panie, Boże mój! wołałem do ciebie, a uzdrowiłeś mię. <p><br/>
<p> Panie! wywiodłeś z piekła duszę moję; zachowałeś mię przy żywocie, abym nie zstąpił do grobu. <p><br/>
<p> Śpiewajcież Panu święci jego, a wysłuchajcie pamiątkę świętobliwości jego. <p><br/>
<p> Albowiem prędko przemija gniew jego, ale po wszystek żywot trwa dobra wola jego; z wieczora bywa płacz, ale z poranku wesele. <p><br/>
<p> Rzekłem w szczęściu swojem: Nie będę poruszony na wieki. <p><br/>
<p> Albowiem ty, Panie! według woli twojej umocniłeś był górę moję mocą; ale skoroś ukrył oblicze swoje, strwożyłem się; <p><br/>
<p> I wołałem do ciebie, Panie! a Panum się modlił, mówiąc: <p><br/>
<p> Co za pożytek ze krwi mojej, gdybym zstąpił do dołu? Izali cię proch chwalić będzie? Iazali opowie prawdę twoję? <p><br/>
<p> Wysłuchajże, Panie! a zmiłuj się nademną; Panie! bądź pomocnikiem moim. <p><br/>
<p> Tedyś odmienił płacz mój w pląsanie; zdjąłeś ze mnie wór mój, a przepasałeś mię radością. <p><br/>
<p> Przetoż tobie śpiewać będzie chwała moja, a milczeć nie będzie. Panie, Boże mój! na wieki wysławiać cię będę. <p><br/>
<p> Przedniejszemu śpiewakowi psalm Dawidowy.    W tobie, Panie! nadzieję mam, niech nie będę zawstydzony na wieki; w sprawiedliwości twojej wybaw mię. <p><br/>
<p> Nakłoń ku mnie ucha twego, co rychlej wybaw mię; bądźże mi mocną skałą, domem obronnym, abyś mię zachował. <p><br/>
<p> Boś ty jest skałą moją, i obroną moją; przetoż dla imienia twego prowadź mię, i zaprowadź mię. <p><br/>
<p> Wywiedź mię z sieci, którą zastawili na mię; boś ty jest mocą moją. <p><br/>
<p> W ręce twoje poruczam ducha mego; odkupiłeś mię, Panie, Boże prawdziwy! <p><br/>
<p> Mam w nienawiści tych, którzy przestrzegają próżnych marności; bo ja w Panu nadzieję pokładam. <p><br/>
<p> Będę się radował i weselił w miłosierdziu twojem, żeś wejrzał na utrapienie moje, a poznałeś uciśnienie duszy mojej. <p><br/>
<p> Aniś mię zawarł w ręce nieprzyjaciela; aleś postawił na przestrzeństwie nogi moje. <p><br/>
<p> Zmiłuj się nademną, Panie! bom jest uciśniony; wywiędła od żałości twarz moja; także i dusza moja i żywot mój. <p><br/>
<p> Albowiem zwątlało od boleści zdrowie moje, a lata moje od wzdychania; zemdlała dla utrapianie mego siła moja, a kości moje wyschły. <p><br/>
<p> U wszystkich nieprzyjaciół moich jestem w pohańbieniu wielkiem, a najwięcej u sąsiadów moich; stałem się na postrach znajomym moim; którzy mię widzą na dworze, uciekają przedemną. <p><br/>
<p> Wypadłem z pamięci jako umarły; stałem się jako naczynie stłuczone. <p><br/>
<p> Albowiem nasłucham się uszczypków od wielu; strachu dość zewsząd, gdy się naradzają wespół przeciwko mnie, chytrze przemyśliwając, aby odjęli duszę moję. <p><br/>
<p> Ale ja w tobie mam nadzieję, Panie! Rzekłem: Tyś jest Bogiem moim. <p><br/>
<p> W rękach twoich są czasy moje; wyrwijże mię z ręki nieprzyjaciół moich, i od tych, którzy mię prześladują. <p><br/>
<p> Oświeć oblicze twoje nad sługą twoim; wybaw mię przez miłosierdzie twoje. <p><br/>
<p> Panie! niech nie będę pohańbiony, ponieważ cię wzywam; niech się zawstydzą niezbożni, i zamilkną w grobie. <p><br/>
<p> Niech zaniemieją wargi kłamliwe, które mówią przeciwko sprawiedliwemu rzeczy przykre z hardością i ze wzgardą. <p><br/>
<p> O jakoż jest wielka dobroć twoja, którąś zachował bojącym się ciebie, którąś pokazywał tym, którzy ufają w tobie przed synami ludzkimi. <p><br/>
<p> Ukrywasz ich w skrytości oblicza twego, przed hardością człowieczą ukrywasz ich, jako w namiocie, przed swarliwemi językami. <p><br/>
<p> Błogosławiony Pan! bo dziwnie okazał miłosierdzie swoje przeciwko mnie, jakoby w mieście obronnem. <p><br/>
<p> Jam rzekł w uciekaniu mojem: Odrzuconym jest od oczów twych; aleś ty wysłuchał głos modlitw moich, gdym wołał do ciebie. <p><br/>
<p> Miłujcież Pana wszyscy święci jego; boć Pan wiernych strzeże, oddaje sowicie hardzie postępującemu. <p><br/>
<p> Zmacniajcie się (a posili Bóg serca wasze) wszyscy, którzy nadzieję macie w Panu. <p><br/>
<p> Pieśń Dawidowa nauczająca.   Błogosławiony człowiek, któremu odpuszczono nieprawość, a którego zakryty jest grzech. <p><br/>
<p> Błogosławiony człowiek, któremu nie poczyta Pan nieprawości, a w którego duchu nie masz zdrady. <p><br/>
<p> Gdym milczał, schnęły kości moje w narzekaniu mojem na każdy dzień. <p><br/>
<p> Ponieważ we dnie i w nocy ociężała nademną ręka twoja, obróciła się wilgotność moja w suszę letnią. Sela. <p><br/>
<p> przetoż grzech mój oznajmiłem tobie, a nieprawości mojej nie kryłem. Rzekłem: Wyznam na się przestępstwa moje Panu, a tyś odpuścił nieprawość grzechu mego. Sela. <p><br/>
<p> Oto się tobie będzie modlił każdy święty, czasu, którego możesz być znaleziony, a choć wzbiorą powodzi wód wielkich, przecież go nie dosięgną. <p><br/>
<p> Tyś jest ucieczką moją; od uciśnienia zachowasz mię, i piosnkami radosnego wybawienia uraczysz mię. Sela. <p><br/>
<p> Dam ci rozum, i nauczę cię drogi, po której masz chodzić; dam ci radę, obróciwszy na cię oko moje. <p><br/>
<p> Nie bądźcież jako koń, albo jako muł, którzy rozumu nie mają, których gęby uzdą i wędzidłem kiełznać musisz, aby się na cię nie porywały. <p><br/>
<p> Wiele boleści przypada na złośnika; ale ufającego w Panu miłosierdzie ogarnie. <p><br/>
<p> Weselcie się w Panu, i radujcie się sprawiedliwi, a wykrzykajcie wszyscy, którzyście serca szczerego. <p><br/>
<p> Weselcie się w Panu sprawiedliwi; bo szczerym przystoi chwalić Pana. <p><br/>
<p> Wysławiajcie Pana na harfie, na lutni, na instrumencie o dziesięciu stronach, śpiewajcie mu. <p><br/>
<p> Śpiewajcież mu piosnkę nową; dobrze mu i głośno grajcie. <p><br/>
<p> Albowiem szczere jest słowo Pańskie, i wszystkie sprawy jego wierne. <p><br/>
<p> Miłuje sąd i sprawiedliwość; pełna jest ziemia miłosierdzia Pańskiego. <p><br/>
<p> Słowem Pańskiem są niebiosa uczynione, a Duchem ust jego wszystko wojsko ich. <p><br/>
<p> Który zgromadził jako na kupę wody morskie, i złożył do skarbu przepaści. <p><br/>
<p> Niech się boi Pana wszystka ziemia; niech się go lękają wszyscy obywatele okręgu ziemi. <p><br/>
<p> Albowiem on rzekł, i stało się; on rozkazał, a stanęło. <p><br/>
<p> Pan rozprasza rady narodów, a wniwecz obraca zamysły ludzkie; <p><br/>
<p> Ale rada Pańska trwa na wieki, a myśli serca jego od narodu do narodu. <p><br/>
<p> Błogosławiony naród, którego Pan jest Bogiem jego; lud, który sobie obrał za dziedzictwo. <p><br/>
<p> Pan patrzy z nieba, i widzi wszystkich synów ludzkich. <p><br/>
<p> Z miejsca mieszkania swego spogląda na wszystkich obywateli ziemi. <p><br/>
<p> Który stworzył serce każdego z nich, upatruje wszystkie sprawy ich. <p><br/>
<p> Nie bywa król wybawiony przez wielkość wojska, ani mocarz nie ujdzie przez wielką moc swoję. <p><br/>
<p> Omylnyć jest koń ku wybawieniu, a nie wyrywa wielkością mocy swojej. <p><br/>
<p> Oto oko Pańskie nad tymi, którzy się go boją, nad tymi, którzy ufają w miłosierdziu jego; <p><br/>
<p> Aby wyrwał od śmierci duszę ich, a pożywił ich w głodzie. <p><br/>
<p> Dusza nasza oczekuje Pana; on ratunek nasz i tarcza nasza. <p><br/>
<p> W nim zaprawdę rozweseli się serce nasze; bo w imieniu jego świętem ufamy. <p><br/>
<p> Niechże będzie miłosierdzie twoje, Panie! nad nami, jakośmy nadzieję w tobie mieli. <p><br/>
<p> Psalm Dawidowy, gdy sobie odmienił postawę przed Abimelechem, od którego będąc wygnany, odszedł.   Będę błogosławił Pana na każdy czas; zawżdy będzie chwała jego w ustach moich. <p><br/>
<p> W Panu się chlubić będzie dusza moja, co usłyszawszy pokorni rozweselą się. <p><br/>
<p> Wielbijcie Pana ze mną, a wywyższajmy imię jego społecznie. <p><br/>
<p> Bom szukał Pana, i wysłuchał mię, a ze wszystkich strachów moich wyrwał mię. <p><br/>
<p> Którzy nań spoglądają, a zbiegają się do niego, oblicza ich nie będą zawstydzone. <p><br/>
<p> Ten chudzina wołał, a Pan wysłuchał, i ze wszystkich ucisków jego wybawił go. <p><br/>
<p> Zatacza obóz Anioł Pański około tych, którzy się go boją, i wyrywa ich. <p><br/>
<p> Skosztujcież, a obaczcie, jako jest dobry Pan: błogosławiony człowiek, który w nim ufa. <p><br/>
<p> Bójcie się Pana święci jego; bo niemasz niedostatku bojącym się go. <p><br/>
<p> Lwięta niedostatek cierpią i głód; lecz szukającym Pana nie będzie schodziło na wszelkiem dobrem. <p><br/>
<p> Pójdźcież synowie, słuchajcie mię; bojaźni Pańskiej was nauczę. <p><br/>
<p> Któż jest, co chce długo żyć, a miłuje dni, aby widział dobra? <p><br/>
<p> Strzeż języka twego od złego, a warg twoich, aby nie mówiły zdrady. <p><br/>
<p> Odwróć się od złego, a czyń dobrze; szukaj pokoju, a ścigaj go. <p><br/>
<p> Oczy Pańskie otworzone są na sprawiedliwych, a uszy jego na wołanie ich; <p><br/>
<p> Ale oblicze Pańskie przeciwko tym, którzy broją złości, aby wykorzenił z ziemi pamiątkę ich. <p><br/>
<p> Wołają sprawiedliwi, a Pan ich wysłuchiwa, i ze wszystkich trudności ich wybawia ich. <p><br/>
<p> Bliski jest Pan tym, którzy są skruszonego serca, a utrapionych w duchu zachowuje. <p><br/>
<p> Wiele złego przychodzi na sprawiedliwego; ale z tego wszystkiego wyrywa go Pan. <p><br/>
<p> On strzeże wszystkich kości jego, tak, iż i jedna z nich nie skruszy się. <p><br/>
<p> Zabije złość niepobożnego, a którzy w nienawiści mają sprawiedliwego, będą spustoszeni; <p><br/>
<p> Ale Pan odkupi duszę sług swoich, a nie będą spustoszeni wszyscy, którzy w nim ufają. <p><br/>
<p> Psalm Dawidowy.  Rozpieraj się, Panie! z tymi, którzy się ze mną spierają; a walcz przeciwko tym, którzy walczą przeciwko mnie. <p><br/>
<p> Porwij pukierz i tarczę, a powstań na ratunek mój. <p><br/>
<p> Dobądź włóczni, a staw się na drodze przeciwko tym, którzy mię prześladują. Rzeczże duszy mojej: Jam jest zbawieniem twojem. <p><br/>
<p> Niech będą pohańbieni i zawstydzeni, którzy szukają duszy mojej; niech tył podadzą, i niech będą zawstydzeni, którzy mi źle myślą. <p><br/>
<p> Niech będą jako plewy przed wiatrem, a Anioł Pański niechaj ich rozproszy. <p><br/>
<p> Niech będzie droga ich ciemna i śliska, Anioł Pański niech ich goni. <p><br/>
<p> Albowiem bez przyczyny zastawili na mię w dole sieci swoje, i bez przyczyny ukopali dół duszy mojej. <p><br/>
<p> Niechaj na nich przyjdzie spustoszenie, którego się nie spodziewali; a sieć ich, którą zastawili, niech ich ułowi na zginienie, a niech w nią wpadną. <p><br/>
<p> Ale dusza moja niech się rozraduje w Panu, niech się rozweseli w zbawieniu jego. <p><br/>
<p> Tedy wszystkie kości moje rzeką: Panie! któż podobny tobie? który wyrywasz utrapionego od mocniejszego nadeń, a nędznego i ubogiego od drapieżcy jego. <p><br/>
<p> Powstawają świadkowie fałszywi, a o czem nie wiem, pytają mię. <p><br/>
<p> Oddawają mi złem za dobre, chcąc mię pozbawić duszy mojej, <p><br/>
<p> Chociażem się ja w wór obłóczył, gdy oni chorowali; trapiłem postem duszę moję, i modliłem się często sam u siebie za nimi. <p><br/>
<p> Jako do przyjaciela, jako do brata mego, ustawiczniem chadzał; poniżałem się jako ten, który się smuci, chodząc po matce w żałobie. <p><br/>
<p> Lecz oni, gdym ja chorował, weselili się, i zbierali się; zbierali się przeciwko mnie, jakoby byli dla mnie utrapieni, czegom ja nie spostrzegł; szczypali mię, a nie milczeli. <p><br/>
<p> Z obłudnikami, z naśmiewcami, z pochlebcami zgrzytali na mię zębami swemi. <p><br/>
<p> Panie! długoż na to patrzeć będziesz? wyrwijże duszę moję od zguby ich, od lwiąt jedynaczkę moję. <p><br/>
<p> Będę cię wysławiał w zgromadzeniu wielkiem; między ludem wielkim będę cię chwalił. <p><br/>
<p> Niech się nie weselą ze mnie, którzy mi są nieprzyjaciółmi bez przyczyny; którzy mię mają w nienawiści niesłusznie, niech nie mrugają okiem. <p><br/>
<p> Albowiem nie mówią o pokoju; ale przeciwko spokojnym na ziemi zdradliwe słowa zmyślają. <p><br/>
<p> Owszem, rozdzierają na mię gębę swą, mówiąc: Ehej! ehej! widzić to oko nasze. <p><br/>
<p> Widzisz to, Panie! nie milczże Panie! nie oddalaj się odemnie. <p><br/>
<p> Obudźże się, a ocuć dla sądu mego, Boże mój i Panie mój! dla sprawy mojej. <p><br/>
<p> Sądź mnie według sprawiedliwości twojej, Panie Boże mój! a niech się nie weselą nademną. <p><br/>
<p> Niech nie mówią w sercu swojem: Ehej, duszo masza! niech nie mówią: Pożarliśmy go. <p><br/>
<p> Niechajże będą pohańbieni, i zawstydzeni wszyscy weselący się ze złego mego; niech będą obleczeni w hańbę, i w sromotę, którzy się chlubią przeciwko mnie. <p><br/>
<p> Ale ci, którzy się kochają w sprawiedliwości mojej, niech śpiewają i radują się, a niech mówią ustawicznie: Niech będzie uwielbiony Pan, który życzy pokoju słudze swemu. <p><br/>
<p> A język mój będzie opowiadał sprawiedliwość twoję, i na każdy dzień chwałę twoję. <p><br/>
<p> Przedniejszemu śpiewakowi pieśń Dawida, sługi Pańskiego.   Przewrotność niepobożnego świadczy w sercu mojem: Niemasz bojaźni Bożej przed oczyma jego. <p><br/>
<p> Bo sobie pobłaża w oczach swoich, aby wykonał nieprawość swoję aż do obmierzenia. <p><br/>
<p> Słowa ust jego są nieprawość i zdrada; nie chciał rozumieć, aby dobrze czynił. <p><br/>
<p> Nieprawość rozmyśla na łożu swojem, stoi na drodze nie dobrej, a złego się nie waruje. <p><br/>
<p> Panie! miłosierdzie twoje niebios sięga, prawda twoja aż pod obłoki, <p><br/>
<p> Sprawiedliwość twoja, jako góry najwyższe; sądy twoje, jako przepaść wielka; ludzie i zwierzęta zachowuje, Panie! <p><br/>
<p> Jakoż drogie jest miłosierdzie twoje, Boże! przetoż synowie ludzcy w cieniu skrzydeł twoich ufają. <p><br/>
<p> Będą upojeni hojnością domu twego, a strumieniem rozkoszy twoich napoisz ich. <p><br/>
<p> Albowiem u ciebie jest źródło żywota, a w światłości twojej oglądamy światłość. <p><br/>
<p> Rozciągnij miłosierdzie twoje nad tymi, którzy cię znają, a sprawiedliwość twoję nad uprzejmymi sercem. <p><br/>
<p> Niech nie następuje na mię noga pysznych, a ręka niepobożnych niech mię nie uwodzi. <p><br/>
<p> Tam, gdzie upadli, którzy czynili nieprawość, porażeni są, i nie mogli powstać. <p><br/>
<p> Pieśń Dawidowa.   Nie obruszaj się dla złośników, ani zajrzyj czyniącym nieprawość. <p><br/>
<p> Bo jako trawa prędko podcięci będą, a jako liście zielone opadną. <p><br/>
<p> Ufaj w Panu, a czyń dobrze; mieszkajże na ziemi, a żyw się sprawiedliwie. <p><br/>
<p> Kochaj się w Panu, a dać prośby serca twego, <p><br/>
<p> Spuść na Pana drogę twoję, a ufaj w nim, a on wszystko uczyni; <p><br/>
<p> I wywiedzie jako światłość sprawiedliwość twoję, a sąd twój jako południe. <p><br/>
<p> Poddaj się Panu, a oczekuj go; nie obruszaj się na tego, któremu się szczęści w sprawach jego, na człowieka, który dokazuje, cokolwiek zamyśli. <p><br/>
<p> Przestań gniewu, a zaniechaj popędliwości; nie zapalaj się gniewem, abyś miał źle czynić. <p><br/>
<p> Albowiem złośnicy będą wykorzenieni: lecz którzy oczekują Pana, ci odziedziczą ziemię. <p><br/>
<p> Po małej chwili alić niemasz niezbożnika; spojrzyszli na miejsce jego, alić go już niemasz. <p><br/>
<p> Lecz pokorni odziedziczą ziemię, i rozkochają się w wielkości pokoju. <p><br/>
<p> Zle myśli niepobożny przeciwko sprawiedliwemu, i zgrzyta nań zębami swemi. <p><br/>
<p> Ale się Pan śmieje z niego; bo widzi, że przychodzi dzień jego. <p><br/>
<p> Miecza dobyli niezbożni, a naciągnęli łuk swój, aby porazili ubogiego, i niedostatecznego, ażeby pomordowali tych, którzy chodzą prostą drogą; <p><br/>
<p> Aleć miecz ich przeniknie serce ich, a łuki ich będą połamane. <p><br/>
<p> Lepsza jest trocha sprawiedliwego, niż wielkie bogactwa wielu niepobożnych; <p><br/>
<p> Albowiem ramiona niezbożników będą pokruszone; ale sprawiedliwych Pan podpiera. <p><br/>
<p> Zna Pan dni doskonałych; przetoż dziedzictwo ich na wieki zostanie. <p><br/>
<p> Nie będą zawstydzeni we zły czas, a we dni głodu będą nasyceni; <p><br/>
<p> Ale niezbożni poginą, a nieprzyjaciele Pańscy, jako tłustość barania z dymem niszczeje, tak oni zniszczeją. <p><br/>
<p> Niezbożnik pożycza, a nie ma czem oddać; ale sprawiedliwy pokazuje łaskę, i rozdaje. <p><br/>
<p> Albowiem błogosławieni od Pana odziedziczą ziemię; ale przeklęci od niego będą wykorzenieni. <p><br/>
<p> Od Pana bywają sprawowane drogi człowieka dobrego, a droga jego, podoba mu się. <p><br/>
<p> Gdy padnie, nie stłucze się: albowiem Pan trzyma go za rękę jego. <p><br/>
<p> Byłem młodym, i zstarzałem się, nie widziałem sprawiedliwego opuszczonego, ani nasienia jego żebrzącego chleba. <p><br/>
<p> Na każdy dzień pokazuje miłosierdzie i pożycza, a przecież nasienie jego jest w błogosławieństwie. <p><br/>
<p> Odstąp od złego a czyń dobrze, a będziesz mieszkał na wieki. <p><br/>
<p> Albowiem Pan miłuje sąd, a nie opuści świętych swoich, na wieki w straży jego będą; ale nasienie niepobożnych będzie wykorzenione. <p><br/>
<p> Sprawiedliwi odziedziczą ziemię, i będą w niej mieszkali na wieki. <p><br/>
<p> Usta sprawiedliwego mówią mądrość, a język jego sąd opowiada. <p><br/>
<p> Zakon Boga jego jest w sercu jego; przetoż nie zachwieją się nogi jego. <p><br/>
<p> Wypatruje niepobożny sprawiedliwego, i szuka jakoby go zabił; <p><br/>
<p> Ale Pan nie zostawi go w ręku jego, i nie potępi go, gdy będzie sądzony. <p><br/>
<p> Oczekuj Pana, i strzeż drogi jego, a on cię wywyższy, abyś odziedziczył ziemię; a oglądasz, gdy niepobożni, wytraceni będą. <p><br/>
<p> Widziałem niezbożnika nader wyniosłego, a rozłożonego jako drzewo zielone samorosłe; <p><br/>
<p> Ale przeminął, a oto go nie było; szukałem go, alem go znaleść nie mógł. <p><br/>
<p> Spojrzyj na niewinnego, a przypatrz się szczeremu, że ostatnie rzeczy takiego człowieka są spokojne. <p><br/>
<p> Lecz przestępcy pospołu poginą, a niezbożnicy na ostatek wykorzenieni będą. <p><br/>
<p> Wszakże zbawienie sprawiedliwych jest od Pana, który jest mocą ich czasu uciśnienia. <p><br/>
<p> Wspomaga ich Pan, i wyrywa ich; wyrywa ich od niepobożnych, i zachowuje ich; bo w nim nadzieję mają. <p><br/>
<p> Psalm Dawidowy ku przypominaniu.   Panie! w popędliwości twojej nie nacieraj na mię, a w gniewie twoim nie karz mię. <p><br/>
<p> Albowiem strzały twoje utknęły we mnie, a ręka twoja dolega mię. <p><br/>
<p> Niemasz nic całego w ciele mojem dla rozgniewania twego; niemasz odpoczynku kościom moim dla grzechu mojego. <p><br/>
<p> Bo nieprawości moje przycisnęły głowę moję; jako brzemię ciężkie obciążyły mię. <p><br/>
<p> Zjątrzyły się, i pogniły rany moje, dla głupstwa mojego. <p><br/>
<p> Skurczyłem się, i skrzywiłem się bardzo, na każdy dzień w żałobie chodzę. <p><br/>
<p> Albowiem wnętrzności moje pełne są brzydkości, a nie masz nic całego w ciele mojem. <p><br/>
<p> Zemdlałem, i startym jest bardzo, ryczę dla trwogi serca mego. <p><br/>
<p> Panie! przed tobą jest wszystka żądość moja, a wzdychanie moje przed tobą nie jest skryte. <p><br/>
<p> Serce moje skacze; opuściła mię siła moja, a jasności oczów moich nie masz przy mnie. <p><br/>
<p> Którzy mię miłują, i przyjaciele moi, stronią od ran moich, a powinowaci moi z daleka stoją. <p><br/>
<p> I zastawili sidła ci, którzy szukają duszy mojej; a którzy mi szukają złego, mówili przewrotnie, i zdrady przez cały dzień zmyślali. <p><br/>
<p> Alem ja niby głuchy nie słyszał, a jako niemy, który ust swoich nie otwiera. <p><br/>
<p> I stałem się jako człowiek, który nic nie słyszy, i niema odporu w ustach swoich. <p><br/>
<p> Albowiem na cię, Panie! oczekuję; ty za mię odpowiesz, Panie, Boże mój! <p><br/>
<p> Bom rzekł: Niechaj się nie cieszą ze mnie; gdyby szwankowała noga moja, niechaj się hardzie nie podnoszą przeciwko mnie. <p><br/>
<p> Bom ja upadku bliski, a boleść moja zawżdy jest przedemną. <p><br/>
<p> Owszem, nieprawość moję wyznaję, a frasuję się dla grzechu mojego. <p><br/>
<p> Ale nieprzyjaciele moi weselą się, zmacniają się, i rozmnażają się ci, którzy mię nienawidzą bez przyczyny: <p><br/>
<p> A oddawając mi złem za dobre sprzeciwiają mi się, przeto, że naśladuję tego, co jest dobrego. <p><br/>
<p> Nie opuszczajże mię, Panie, Boże mój! nie oddalajże się odemnie. <p><br/>
<p> Pośpiesz na ratunek mój, Panie zbawienia mego! <p><br/>
<p> Przedniejszemu śpiewakowi Jedytunowi psalm Dawidowy.   Rzekłem: Będę strzegł dróg moich, abym nie zgrzeszył językiem swym; włożę munsztuk w usta moje, póki niepobożny będzie przedemną. <p><br/>
<p> Zaniemiałem milcząc; zamilknąłem i w dobrej sprawie; ale boleść moja bardziej się wzmagała. <p><br/>
<p> Rozpaliło się serce moje we wnętrznościach moich; w rozmyślaniu mojem rozżarzył się ogień, ażem tak rzekł językiem swoim: <p><br/>
<p> Daj mi poznać, Panie! dokończenie moje, i wymiar dni moich jaki jest, abym wiedział, jak długo trwać będę. <p><br/>
<p> Otoś na dłoni wymierzył dni moje, a wiek mój jest jako nic przed tobą; zaprawdę szczerą marnością jest wszelki człowiek, choć najduższy. Sela. <p><br/>
<p> Zaprawdę pomija człowiek jako cień; zaprawdę próżno się kłopocze, zgromadza, a nie wie, kto to pobierze. <p><br/>
<p> A teraz na cóż oczekuję, Panie? Tyś jest sam oczekiwaniem mojem. <p><br/>
<p> Przetoż od wszystkich przestępstw moich wybaw mię; na pośmiech głupiemu nie dawaj mię. <p><br/>
<p> Zaniemiałem, i nie otworzyłem ust moich, przeto, żeś to ty uczynił. <p><br/>
<p> Odejmij odemnie karanie twoje; bom od smagania ręki twojej ustał. <p><br/>
<p> Gdy ty gromiąc karzesz człowieka dla nieprawości, wnet niszczysz jako mól grzeczność jego; zaisteć marnością jest wszelki człowiek. Sela. <p><br/>
<p> Wysłuchajże modlitwę moję, Panie! a wołanie moje przyjmij w uszy swoje, nie milcz na łzy moje; bomci ja przychodniem u ciebie, i komornikiem, jako wszyscy ojcowie moi. <p><br/>
<p> Sfolguj mi, abym się posilił, pierwej niżeli odejdę, a nie będzie mię. <p><br/>
<p> Przedniejszemu śpiewakowi psalm Dawidowy.   Z żądością oczekiwałem Pana; a skłonił się ku mnie, i wysłuchał wołanie moje; <p><br/>
<p> I wyciągnął miecz z dołu szumiącego i z błota lgnącego, a postawił na skale nogi moje, i utwierdził kroki moje; <p><br/>
<p> A włożył w usta moje pieśń nową, chwałę należącą Bogu naszemu, co gdy wiele ich ogląda, ulękną się, a będą mieć nadzieję w Panu. <p><br/>
<p> Błogosławiony człowiek, który pokłada w Panu nadzieję swoję, a nie ogląda się na hardych, ani na tych, którzy się unoszą za kłamstwem. <p><br/>
<p> Wieleś uczynił, Panie, Boże mój! cudów twoich, a myśli twoich o nas nikt porządnie wyliczyć nie może przed tobą; chciałlibym je wypowiedzieć i wymówić, daleko ich więcej, niżby wypowiedziane być mogły. <p><br/>
<p> Ofiary i obiaty nie chciałeś, aleś mi przekłół uszy; całopalenia i ofiary za grzech nie żądałeś. <p><br/>
<p> Tedym rzekł: Oto idę; w księgach napisano o mnie; <p><br/>
<p> Abym czynił wolę twoję, Boże mój! pragnę, albowiem zakon twój jest w pośrodku wnętrzności moich. <p><br/>
<p> Opowiadałem sprawiedliwość twoję w zgromadzeniu wielkiem; oto warg moich nie zawściągnąłem, ty wiesz, Panie! <p><br/>
<p> Sprawiedliwości twojej nie ukryłem w pośród serca mego, prawdę twoję i zbawienie twoje opowiadałem; nie taiłem miłosierdzia twego i prawdy twojej w zgromadzeniu wielkiem. <p><br/>
<p> Przetoż ty, Panie! nie zawściągaj odemnie litości twoich; miłosierdzie twoje i prawda twoja niech mię zawżdy strzegą. <p><br/>
<p> Albowiem ogarnęły mię nieszczęścia, którym niemasz liczby; doścignęły mię nieprawości moje, tak, że przejrzeć nie mogę; rozmnożyły się nad włosy głowy mojej, a serce moje opuściło mię. <p><br/>
<p> Raczże mię, Panie! wyrwać; o Panie! na ratunek mój pospiesz. <p><br/>
<p> Niech będą pohańbieni, (a niech się zawstydzą wszyscy,)którzy szukają duszy mojej, aby ją zatracili; niechajże się na wstecz cofną, a niech się zawstydzą, którzy mi życzą złego. <p><br/>
<p> Niech będą spustoszeni za to, ze mię shańbić usiłują, mówiąc mi: Ehej! ehej! <p><br/>
<p> Ale niech się rozradują i rozweselą w tobie wszyscy, którzy cię szukają, i miłują zbawienie twoje; niech mówią zawżdy: Niechaj będzie Pan uwielbiony. <p><br/>
<p> Jamci wprawdzie ubogi i nędzny; aleć Pan myśli o mnie. Tyś jest pomocnikiem moim i wybawicielem moim; Boże mój! nie omieszkujże. <p><br/>
<p> Przedniejszemu śpiewakowi pieśń Dawidowa.   Błogosławiony, który ma baczenie na potrzebnego; w dzień zły wybawi go Pan. <p><br/>
<p> Pan go będzie strzegł, i żywić go będzie; błogosławony będzie na ziemi, ani go poda na wolę nieprzyjaciół jego. <p><br/>
<p> Pan go posili na łożu niemocy jego; wszystko leżenie jego odmieni w chorobie jego. <p><br/>
<p> Jam rzekł: Panie! zmiłuj się nademną, uzdrów duszę moję, bom tobie zgrzeszył. <p><br/>
<p> Nieprzyjaciele moi mówili źle o mnie: Kiedyż wżdy umrze, a zginie imię jego? <p><br/>
<p> Jeźli też który z nich przychodzi, aby mię nawiedził, tedy na zdradzie mówi; serce jego zgromadza sobie nieprawość, a precz odszedłszy roznosi. <p><br/>
<p> Społem przeciwko mnie szepczą wszyscy, którzy mię mają w nienawiści, a myślą złe o mnie, <p><br/>
<p> Mówiąc: Pomsta się nań za niezbożność wylała, a iż się położył, więcej nie wstanie. <p><br/>
<p> Także i ten, z którymem żył w pokoju, któremum ufał, który chleb mój jadał, podniósł piętę przeciwko mnie. <p><br/>
<p> Ale ty, Panie! zmiłuj się nademną, a podnieś mię, i oddam im. <p><br/>
<p> A przez to poznam, że się kochasz we mnie, gdy się nie będzie weselił nieprzyjaciel mój ze mnie. <p><br/>
<p> Ale ty w niewinności mojej wesprzesz mię i postawisz mię przed obliczem twojem na wieki. <p><br/>
<p> Błogosławiony Pan, Bóg Izraelski, od wieku aż na wieki. Amen, Amen. <p><br/>
<p> Przedniejszemu śpiewakowi z synów Korego pieśń ćwicząca.    Jako jeleń krzyczy do strumieni wód, tak dusza moja woła do ciebie, o Boże! <p><br/>
<p> Pragnie dusza moja do Boga, do Boga żywego, mówiąc: Kiedyż przyjdę, a okażę się przed obliczem Bożem? <p><br/>
<p> Łzy moje są mi miasto chleba we dnie i w nocy, gdy mi mówią co dzień: Kędyż jest Bóg twój? <p><br/>
<p> Na to wspominając wylewam sam sobie duszę moję, żem bywał w poczcie innych, i chadzałem z nimi do domu Bożego, z wesołym głosem, i z chwałą, w mnóstwie weselących się. <p><br/>
<p> Przeczże się smucisz, duszo moja! a przecz sobą trwożysz we mnie? Czekaj na Boga; albowiem go jeszcze będę wysławiał za wielkie wybawienie twarzy jego. <p><br/>
<p> Boże mój! dusza moja tęskni sobie we mnie; przetoż na cię wspominam w ziemi Jordańskiej i Hermońskiej, na górze Mizar. <p><br/>
<p> Przepaść przepaści przyzywa, na szum upustów twoich: wszystkie powodzi twoje i nawałności twoje na mię się zwaliły. <p><br/>
<p> Wszakże we dnie udzieli mi Pan miłosierdzia swego, a w nocy piosnka jego będzie ze mną, i modlitwa do Boga żywota mego. <p><br/>
<p> Rzekę Bogu, skale mojej: Przeczżeś mię zapomniał? I czemu smutno chodzę dla uciśnienia od nieprzyjaciela? <p><br/>
<p> Jest jako rana w kościach moich, gdy mi urągają nieprzyjaciele moi, mówiąc do mnie na każdy dzień: Kędy jest Bóg twój? <p><br/>
<p> Przeczże się smucisz, duszo moja? a przecz sobą trwożysz we mnie? Czekaj na Boga; albowiem go jeszcze będę wysławiał, gdyż on jest wielkiem zbawieniem twarzy mojej, i Bogiem moim. <p><br/>
<p> Sądź mię, o Boże! a ujmij się o sprawę moję; od narodu niemiłosiernego, i od człowieka zdradliwego i niezbożnego wyrwij mię; <p><br/>
<p> Boś ty jest Bóg siły mojej. Przeczżeś mię odrzucił? a przecz smutno chodzę dla uciśnienia od nieprzyjaciela? <p><br/>
<p> Ześlij światłość twoję, i prawdę twoję; te mię poprowadzą, i wprowadzą mię na świętą górę twoję, i do przybytków twoich, <p><br/>
<p> Abym przystąpił do ołtarza Bożego, do Boga wesela i radości mojej; i będę cię wysławiał na harfie, o Boże, Boże mój! <p><br/>
<p> Przeczże się smucisz, duszo moja, a przecz trwożysz sobą we mnie? Czekaj na Boga, albowiem go jeszcze będę wysławiał, gdyż on jest wielkiem zbawieniem twarzy mojej, i Bogiem moim. <p><br/>
<p> Przedniejszemu śpiewakowi z synów Korego psalm nauczający.   Boże! uszami naszemi słyszeliśmy; ojcowie nasi powiadali nam o sprawach, któreś czynił za dni ich, za dni starodawnych. <p><br/>
<p> Tyś ręką swą wypędził pogan, a onycheś wszczepił; wytraciłeś narody, a onycheś rozkrzewił. <p><br/>
<p> Bo nie przez miecz swój posiedli ziemię, i ramię ich nie wybawiło ich, ale prawica twoja i ramię twoje, a światłość oblicza twego, przeto, żeś ich upodobał sobie. <p><br/>
<p> Tyś sam król mój, o Boże! sprawże wielkie wybawienie Jakóbowi. <p><br/>
<p> Przez cię nieprzyjaciół naszych porażaliśmy; w imieniu twojem deptaliśmy powstawających przeciwko nam. <p><br/>
<p> Bom w łuku moim nie ufał, ani miecz mój obronił mię; <p><br/>
<p> Aleś nas ty wybawiał od nieprzyjaciół naszych, a nienawidzących nas zawstydzałeś. <p><br/>
<p> Przetoż chlubimy się w tobie, Boże! na każdy dzień, a imię twoje na wieki wysławiamy. Sela. <p><br/>
<p> Ale teraz odrzuciłeś i zawstydziłeś nas, a nie wychodzisz z wojskami naszemi. <p><br/>
<p> Sprawiłeś, żeśmy tył podali nieprzyjacielowi, a ci, którzy nas mają w nienawiści, rozchwycili między się dobra nasze. <p><br/>
<p> Podałeś nas jako owce na żer, a między pogan rozproszyłeś nas. <p><br/>
<p> Sprzedałeś lud twój za nic, a nie podniosłeś ceny ich. <p><br/>
<p> Podałeś nas na wzgardę sąsiadom naszym, na szyderstwo i na pośmiech tym, którzy są około nas. <p><br/>
<p> Wystawiłeś nas na przypowieść między poganami, tak, że nad nami narody głową kiwają. <p><br/>
<p> Na każdy dzień wstyd mój jest przedemną, a hańba twarzy mojej okrywa mię. <p><br/>
<p> Dla głosu tego, który mię sromoci i potwarza, dla nieprzyjaciela, i tego, który się mści. <p><br/>
<p> To wszystko przyszło na nas; a wżdyśmy cię nie zapomnieli, aniśmy wzruszyli przymierza twego. <p><br/>
<p> Nie cofnęło się nazad serce nasze, ani się uchyliły kroki nasze od ścieżki twojej, <p><br/>
<p> Chociażeś nas był potarł, wrzuciwszy nas na miejsce smoków, i okryłeś nas cieniem śmierci. <p><br/>
<p> Byśmyć byli zapomnieli imienia Boga naszego, a podnieśli ręce nasze do Boga cudzego, <p><br/>
<p> Iazliby się był Bóg o tem nie pytał? gdyż on wie skrytości serca. <p><br/>
<p> Aleć nas dla ciebie zabijają na każdy dzień; poczytają nas jako owce na rzeź zgotowane. <p><br/>
<p> Ocuć się; przeczże śpisz, Panie! Przebudź się, nie odrzucaj nas na wieki. <p><br/>
<p> Przeczże oblicze twoje ukrywasz, a zapominasz utrapienia naszego i ucisku naszego? <p><br/>
<p> Albowiem potłoczona jest aż do prochu dusza nasza, a przylgnął do ziemi żywot nasz. <p><br/>
<p> Powstańże na ratunek nasz, a odkup nas dla miłosierdzia twego. <p><br/>
<p> Przedniejszemu śpiewakowi z synów Korego na Sosannim psalm nauczający, a pieśń weselna.   Wydało serce moje słowo dobre; rozprawiać będę pieśni moje, o królu! język mój będzie jako pióro prędkiego pisarza. <p><br/>
<p> Piękniejszyś nad synów ludzkich; rozlała się wdzięczność po wargach twoich, przeto, że cię pobłogosławił Bóg aż na wieki. <p><br/>
<p> Przypasz miecz twój na biodra, o mocarzu! pokaż chwałę twoję, i zacności twoje. <p><br/>
<p> A w dostojności twojej szczęśliwie wywiedź z słowem prawdy, cichości, i sprawiedliwości, a dokaże strasznych rzeczy prawica twoja. <p><br/>
<p> Strzały twoje ostre; od nich narody pod cię upadną, a serce nieprzyjaciół królewskich przenikną. <p><br/>
<p> Stolica twoja, o Boże! na wieki wieków; laska sprawiedliwości jest laska królestwa twego. <p><br/>
<p> Umiłowałeś sprawiedliwość, a nienawidziłeś nieprawości; przetoż pomazał cię, o Boże! Bóg twój olejkiem wesela nad uczęstników twoich. <p><br/>
<p> Myrrą, aloe, i kassyją wszystkie szaty twoje pachną, gdy wychodzisz z pałaców z kości słoniowych urobionych, nad tych, którzy cię uweselają. <p><br/>
<p> Córki królewskie są między twemi zacnemi białemi głowami; stanęła małżonka po prawicy twojej w kosztownem złocie z Ofir. <p><br/>
<p> Słuchajże córko, a obacz, i nakłoń ucha twego, a zapomnij narodu twego, i domu ojca twojego. <p><br/>
<p> A zakocha się król w piękności twojej, albowiem on jest Panem twoim; przetoż kłaniaj się przed nim. <p><br/>
<p> Tyryjczycy także z upominkami przed obliczem twojem kłaniać się będą, najbogatsi z narodów. <p><br/>
<p> Wszystka zacność córki królewskiej jest wewnątrz, a szaty jej bramowane są złotem. <p><br/>
<p> W odzieniu haftowanem przywiodą ją do króla; także panny za nią, towarzyszki jej, przywiodą do ciebie. <p><br/>
<p> Przywiodą je z weselem i z radością, a wnijdą na pałac królewski. <p><br/>
<p> Miasto ojców twych będziesz mieć synów twych, których postanowisz książętami po wszystkiej ziemi. <p><br/>
<p> Wspominać będę imię twoje od każdego rodzaju do rodzaju: dlatego cię narody wysławiać będą na wieki wieków. <p><br/>
<p> Przedniejszemu śpiewakowi z synów Korego, na Alamot pieśń.   Bóg jest ucieczką i siłą naszą, ratunkiem we wszelkim ucisku najpewniejszym. <p><br/>
<p> Przetoż się bać nie będziemy, choćby się poruszyła ziemia, choćby się przeniosły góry w pośród morza; <p><br/>
<p> Choćby zaszumiały, a wzburzyły się wody jego, i zatrzęsły się góry od nawałności jego. Sela. <p><br/>
<p> Strumienie rzeki jego rozweselają miasto Boże, najświętsze z przybytków najwyższego. <p><br/>
<p> Bóg jest w pośrodku jego, nie będzie poruszone; poratuje go Bóg zaraz z poranku. <p><br/>
<p> Gdy się wzburzyły narody, a zatrząsnęły się królestwa, Pan wydał głos swój, i rozpłynęła się ziemia. <p><br/>
<p> Pan zastępów jest z nami; twierdzą wysoką jest nam Bóg Jakóbowy. Sela. <p><br/>
<p> Pójdźcie, oglądajcie sprawy Pańskie, jakie uczynił spustoszenie na ziemi; <p><br/>
<p> Który uśmierza wojny aż do kończyn ziemi, łuk kruszy, i oręże łamie, a wozy ogniem pali. <p><br/>
<p> Mówiąc: Uspokójcie się, a wiedzcie, żem Ja Bóg; będę wywyższony między narodami, będę wywyższony na ziemi. <p><br/>
<p> Pan zastępów z nami; twierdzą wysoką jest nam Bóg Jakóbowy. Sela. <p><br/>
<p> Przedniejszemu śpiewakowi z synów Korego pieśń.   Wszystkie narody klaskajcie rękoma, wykrzykajcie Bogu głosem wesela. <p><br/>
<p> Albowiem Pan najwyższy, straszny, jest królem wielkim nad wszystką ziemią. <p><br/>
<p> Podbija ludzi pod moc naszę, a narody pod nogi nasze. <p><br/>
<p> Obrał nam za dziedzictwo nasze chwałę Jakóba, którego umiłował. Sela. <p><br/>
<p> Wstąpił Bóg z krzykiem; Pan wstąpił z głosem trąby. <p><br/>
<p> Śpiewajcież Bogu, śpiewajcie; śpiewajcież królowi naszemu, śpiewajcie. <p><br/>
<p> Albowiem Bóg królem wszystkiej ziemi; śpiewajcież rozumnie. <p><br/>
<p> Króluje Bóg nad narodami; Bóg siedzi na świętej stolicy swojej. <p><br/>
<p> Książęta narodów przyłączyli się do ludu Boga Abrahamowego; albowiem Boże są tarcze ziemskie; skąd on zacnie jest wywyższony. <p><br/>
<p> Pieśń psalmu synów Korego.    Wielki jest Pan, i bardzo chwalebny w mieście Boga naszego, na górze świętej swojej. <p><br/>
<p> Ozdobą krainy, uciechą wszystkiej ziemi jest góra Syon w stronach północnych, miasto króla wielkiego. <p><br/>
<p> Bóg w pałacach jego uznany jest za twierdzę wysoką. <p><br/>
<p> Bo oto królowie, gdy się zgromadzili i ciągnęli wespół, <p><br/>
<p> Sami to ujrzawszy bardzo się zadziwili, a przestraszeni będąc prędko uciekali. <p><br/>
<p> Strach ich tam ogarnął i boleść, jako niewiastę rodzącą. <p><br/>
<p> Wiatrem wschodnim pokruszysz okręty z Tarsys. <p><br/>
<p> Jakośmy słyszeli, takeśmy widzieli w mieście Pana zastępów, w mieście Boga naszego; Bóg je ugruntował aż na wieki. Sela. <p><br/>
<p> Uważamy, o Boże! miłosierdzie twoje w pośród kościoła twego. <p><br/>
<p> Jakie jest imię twoje, Boże! taka też jest chwała twoja aż do kończyn ziemi; sprawiedliwości pełna jest prawica twoja. <p><br/>
<p> Niech się rozweseli góra Syon: niech się rozradują córki Judzkie dla sądów twoich, Boże! <p><br/>
<p> Otoczcie Syon, i obstąpcie go; policzcie wieże jego. <p><br/>
<p> Przypatrujcie się pilnie basztom jego, a oglądajcie pałace jego, abyście umieli powiadać narodowi potomnemu. <p><br/>
<p> Że ten Bóg jest Bogiem naszym na wieki wieczne, a iż on naszym hetmanem będzie aż do śmierci. <p><br/>
<p> Przedniejszemu śpiewakowi z synów Korego psalm.    Słuchajcie tego wszystkie narody; bierzcie to w uszy wszyscy mieszkający na okręgu ziemi! <p><br/>
<p> Tak z ludu pospolitego, jako z ludzi zacnych, tak bogaty jako ubogi! <p><br/>
<p> Usta moje będą opowiadały mądrość, a myśl serca mego roztropność. <p><br/>
<p> Nakłonię do przypowieści ucha mego, wyłożę przy harfie zagadkę moję. <p><br/>
<p> Przeczże się mam bać we złe dni, aby mię nieprawość tych, którzy mię depczą, miała ogarnąć? <p><br/>
<p> Którzy ufają bogactwom swoim, a w mnóstwie dostatków swoich chlubią się. <p><br/>
<p> Gdyż brata swego nikt żadnym sposobem nie odkupi, ani może dać Bogu okupu jego zań. <p><br/>
<p> (Albowiem drogi jest okup duszy ich, i nie może się ostać na wieki.) <p><br/>
<p> Aby żył na wieki, a nie oglądał grobu. <p><br/>
<p> Bo widzimy, iż i mądrzy umierają, głupi i szalony zarówno giną, a zostawiają, obcym bogactwa swoje. <p><br/>
<p> Myślą, że domy ich są wieczne, a przybytki ich trwają od narodu do narodu; przetoż je nazywają od imion swych na ziemi. <p><br/>
<p> Ale człowiek we czci nie zostaje, podobnym będąc bydlętom, które giną. <p><br/>
<p> Takowa myśl ich głupstwem ich jest, a przecież potomkowie ich pochwalają to usty swemi. Sela. <p><br/>
<p> Jako owce w grobie złożeni będą, śmierć ich strawi; ale sprawiedliwi panować będą nad nimi z poranku, a kształt ich zniszczony będzie w grobie, gdy ustąpią z mieszkania swego. <p><br/>
<p> Ale Bóg wykupi duszę moję z mocy grobu, gdy mię przyjmie. Sela. <p><br/>
<p> Nie bójże się, gdy się kto zbogaci, a gdy się rozmnoży sława domu jego. <p><br/>
<p> Bo umierając nie weźmie nic z sobą, ani za nim zstąpi sława jego. <p><br/>
<p> A choć duszy swej za żywota swego pobłaża i chwalono go, gdy sobie dobrze czynił: <p><br/>
<p> Przecież musi iść za rodziną ojców swych, a na wieki nie ogląda światłości. <p><br/>
<p> Owóż człowiek, który jest we czci, a nie zrozumiewa tego, podobny jest bydlętom, które giną. <p><br/>
<p> Psalm Asafowi podany.   Bóg nad Bogami, Pan mówił i przyzwał ziemię od wschodu słońca aż do zachodu jego. <p><br/>
<p> Objaśnił się Bóg z Syonu w doskonałej ozdobie. <p><br/>
<p> Przyjdzie Bóg nasz, a nie będzie milczał; ogień przed twarzą jego będzie pożerał, a około niego powstanie wicher gwałtowny. <p><br/>
<p> Przyzwie z góry niebiosa i ziemię, aby sądził lud swój. <p><br/>
<p> Mówiąc: Zgromadźcie mi świętych moich, którzy ze mną uczynili przymierze przy ofierze. <p><br/>
<p> Tedy niebiosa opowiedzą sprawiedliwość jego; albowiem sam Bóg jest sędzią. Sela. <p><br/>
<p> Słuchaj, ludu mój! a będę mówił; słuchaj, Izraelu! a oświadczę się przed tobą: Jam Bóg, Bóg twój Jam jest. <p><br/>
<p> Nie będę cię z ofiar twoich winił, ani całopalenia twego, które są zawsze przedemną. <p><br/>
<p> Nie wezmę z domu twojego cielca, ani z okołu twego kozłów. <p><br/>
<p> Albowiem mój jest wszelki zwierz leśny, i tysiące bydła po górach. <p><br/>
<p> Znam wszystko ptastwo po górach, i zwierz polny jest przedemną. <p><br/>
<p> Będęli łaknął, nie rzekęć o to; bo mój jest okrąg ziemi, i napełnienie jego. <p><br/>
<p> Izali jadam mięso wołowe? albo pijam krew kozłową? <p><br/>
<p> Ofiaruj Bogu chwałę, i oddaj Najwyższemu śluby twoje; <p><br/>
<p> A wzywaj mię w dzień utrapienia: tedy cię wyrwę, a ty mię uwielbisz. <p><br/>
<p> Lecz niezbożnemu rzekł Bóg: Cóżci do tego, że opowiadasz ustawy moje, a bieżesz przymierze moje w usta twoje? <p><br/>
<p> Ponieważ masz w nienawiści karność, i zarzuciłeś słowa moje za się. <p><br/>
<p> Widziszli złodzieja, bieżysz z nim, a z cudzołożnikami masz skład twój. <p><br/>
<p> Usta twoje rozpuszczasz na złe, a język twój składa zdrady. <p><br/>
<p> Zasiadłszy mówisz przeciwko bratu twemu, a lżysz syna matki twojej. <p><br/>
<p> Toś czynił, a Jam milczał; dlategoś mniemał, żem ja tobie podobny, ale będę cię karał, i stawięć to przed oczy twoje. <p><br/>
<p> Zrozumiejcież to wżdy teraz, którzy zapominacie Boga, bym was snać nie porwał, a nie będzie ktoby was wyrwał. <p><br/>
<p> Kto mi ofiaruje chwałę, uczci mię; a temu, który naprawia drogę swą, ukażę zbawienie Boże. <p><br/>
<p> Przedniejszemu śpiewakowi psalm Dawidowy.   Gdy do niego przyszedł Natan prorok, potem jak był wszedł do Betsaby.  Zmiłuj się nademną, Boże! według miłosierdzia twego; według wielkich litości twoich zgładź nieprawości moje. <p><br/>
<p> Omyj mię doskonale od nieprawości mojej, a od grzechu mego oczyść mię. <p><br/>
<p> Albowiem ja znam nieprawość moję, a grzech mój przedemną jest zawżdy. <p><br/>
<p> Tobie, tobiem samemu zgrzeszył, i złem przed oczyma twemi uczynił, abyś był sprawiedliwy w mowie twojej, i czystym w sądzie twoim. <p><br/>
<p> Oto w nieprawości poczęty jestem, a w grzechu poczęła mię matka moja. <p><br/>
<p> Oto się kochasz w prawdzie wewnętrznej, a skrytą mądrość objawiłeś mi. <p><br/>
<p> Oczyść mię, isopem, a oczyszczon będę; omyj mię, a nad śnieg wybielony będę. <p><br/>
<p> Daj mi słyszeć radość i wesele, a niech się rozradują kości moje, któreś pokruszył. <p><br/>
<p> Odwróć oblicze twoje od grzechów moich, a zgładź wszystkie nieprawości moje. <p><br/>
<p> Serce czyste stwórz we mnie, o Boże! a ducha prawego odnów we wnętrznościach moich. <p><br/>
<p> Nie odrzucaj mię od oblicza twego, a Ducha swego świętego nie odbieraj odemnie. <p><br/>
<p> Przywróć mi radość zbawienia twego, a duchem dobrowolnym podeprzyj mię. <p><br/>
<p> Tedy będę nauczał przestępców dróg twoich, aby się grzesznicy do ciebie nawrócili. <p><br/>
<p> Wyrwij mię z pomsty za krew, o Boże, Boże zbawienia mojego! a język mój będzie wysławiał sprawiedliwość twoję. <p><br/>
<p> Panie! otwórz wargi moje, a usta moje opowiadać będą chwałę twoję. <p><br/>
<p> Albowiem nie pragniesz ofiar, choćbym ci je dał, ani całopalenia przyjmiesz. <p><br/>
<p> Ofiary Bogu przyjemne duch skruszony; sercem skruszonem i strapionem nie pogardzisz, o Boże! <p><br/>
<p> Dobrze uczyń według upodobania twego Syonowi; pobubuj mury Jeruzalemskie. <p><br/>
<p> Tedy przyjmiesz ofiary sprawiedliwości, ofiary ogniste, i całopalenia; tedy cielce ofiarować będą na ołtarzu twoim. <p><br/>
<p> Przedniejszemu śpiewakowi pieśń Dawidowa nauczająca.    Gdy przyszedł Doeg Edomczyk, i oznajmił Saulowi, mówiąc: Dawid przyszedł do domu Achimelechowego.  Przeczże się chlubisz ze złości, o mocarzu! miłosierdzie Boże trwa każdego dnia. <p><br/>
<p> Złe rzeczy myśli język twój, jako brzytwa ostra czyniąc zdradę. <p><br/>
<p> Umiłowałeś złe, bardziej niż dobre; kłamstwo raczej mówisz, niż sprawiedliwość. Sela. <p><br/>
<p> Umiłowałeś wszystkie słowa szkodliwe, i język zdradliwy. <p><br/>
<p> Przetoż cię Bóg zniszczy na wieki; porwie cię, i wyrwie cię z przybytku, i wykorzeni cię z ziemi żyjących. Sela. <p><br/>
<p> To widząc sprawiedliwi będą się bali, i będę się z niego naśmiewali, mówiąc: <p><br/>
<p> Otoż człowiek, który nie pokładał w Bogu siły swojej; ale ufając w mnóstwie bogactw swoich, zmacniał się w złości swej. <p><br/>
<p> Aleć ja będę jako oliwa zielona w domu Bożym, bom nadzieję położył w miłosierdziu Bożem na wieki wieczne. <p><br/>
<p> Będę cię wysławiał, Panie! na wieki, żeś to uczynił, a będę oczekiwał imienia twego, gdyż jest zacne przed oblicznością świętych twoich. <p><br/>
<p> Przedniejszemu śpiewakowi na Machalat pieśń Dawidowa nauczająca.   Głupi rzekł w sercu swem: Niemasz Boga. Popsowali się, i obrzydliwą czynią nieprawość; niemasz, ktoby czynił dobrze. <p><br/>
<p> Bóg z niebios spojrzał na synów ludzkich, aby obaczył, byłliby kto rozumny i szukający Boga. <p><br/>
<p> Aleć oni wszyscy odstąpili, jednako się nieużytecznymi stali: niemasz, ktoby czynił dobrze, niemasz, i jednego. <p><br/>
<p> Azaż nie wiedzą wszyscy czyniciele nieprawości, że pożerają lud mój, jako więc chleb jedzą? ale Boga nie wzywają. <p><br/>
<p> Tam się bardzo ulękną, gdzie niemasz strachu; albowiem Bóg rozproszy kości tych, którzy cię oblegli; ty ich pohańbisz, bo ich Bóg wzgardzi. <p><br/>
<p> Któż da z Syonu wybawienie Izraelowi? Gdy Bóg przywróci z więzienia lud swój, rozraduje się Jakób, rozweseli się Izrael. <p><br/>
<p> Przedniejszemu śpiewakowi na Neginot pieśń Dawidowa nauczająca.   Gdy przyszli Zyfejczycy, i rzekli do Saula: Dawid się kryje przed tobą u nas.  Boże! dla imienia twego wybaw mię, a w mocy twojej podejmij się sprawy mojej. <p><br/>
<p> Boże! wysłuchaj modlitwę moję; przyjmij w uszy słowa ust moich. <p><br/>
<p> Albowiem obcy powstali przeciwko mnie, a okrutnicy szukają duszy mojej, nie stawiając sobie Boga przed oczyma swemi. Sela. <p><br/>
<p> Oto Bóg jest pomocnikiem moim: Pan jest z tymi, którzy podpierają żywot mój. <p><br/>
<p> Oddaj złym nieprzyjaciołom moim, w prawdzie twojej wytrać ich, o Panie! <p><br/>
<p> Tedyć dobrowolnie będę ofiarował; będę wysławiał imię twoje, Panie! przeto, że jest dobre; <p><br/>
<p> Gdyż z każdego utrapienia wyrwałeś mię, a pomstę nad nieprzyjaciołmi mymi oglądało oko moje. <p><br/>
<p> Przedniejszemu śpiewakowi na Neginot pieśń Dawidowa nauczająca.   W uszy swe przyjmij, o Boże! modlitwę moję, a nie kryj się przed prośbą moją: <p><br/>
<p> Posłuchaj mię z pilnością, a wysłuchaj mię; boć się uskarżam w modlitwie swej, i trwożę sobą: <p><br/>
<p> Dla głosu nieprzyjaciela, i dla uciśnienia od bezbożnika; albowiem mię zarzucają kłamstwem, a w popędliwości swej sprzeciwiają mi się. <p><br/>
<p> Serce moje boleje we mnie, a strachy śmierci przypadły na mię. <p><br/>
<p> Bojaźń ze drżeniem przyszła na mię, a okryła mię trwoga. <p><br/>
<p> I rzekłem: Obym miał skrzydła jako gołębica, zaleciałbym, a odpocząłbym. <p><br/>
<p> Otobym daleko zaleciał, a mieszkałbym na puszczy. Sela. <p><br/>
<p> Pospieszyłbym, abym uszedł przed wiatrem gwałtownym, i przed wichrem. <p><br/>
<p> Zatrać ich, Panie! rozdziel język ich; bom widział bezprawie i rozruch w mieście. <p><br/>
<p> We dnie i w nocy otaczają ich po murach jego, a złość i przewrotność jest w pośrodku jego. <p><br/>
<p> Ciężkości są w pośrodku jego, a nie ustępuje z ulic jego chytrość i zdrada. <p><br/>
<p> Albowiem nie nieprzyjaciel jaki zelżył mię, inaczej zniósłbym to był; ani ten, który mię miał w nienawiści, powstał przeciwko mnie; bobym się wżdy był skrył przed nim; <p><br/>
<p> Ale ty, człowiecze mnie równy, wodzu mój, i znajomy mój. <p><br/>
<p> Którzyśmy się z sobą mile w tajności naradzali, i do domu Bożego społecznie chadzali. <p><br/>
<p> Oby ich śmierć z prędka załapiła, tak aby żywo zstąpili do piekła! albowiem złość jest w mieszkaniu ich, i w pośrodku ich. <p><br/>
<p> Ale ja do Boga zawołam, a Pan mię wybawi. <p><br/>
<p> W wieczór i rano, i w południe modlić się, i z trzaskiem wołać będę, aż wysłucha głos mój. <p><br/>
<p> Odkupi duszę moję, abym był w pokoju od wojny przeciwko mnie; bo ich wiele było przy mnie. <p><br/>
<p> Wysłucha Bóg i utrapi ich, (jako ten, który siedzi od wieku.Sela.) przeto, że nie masz w nich poprawy, ani się Boga boją. <p><br/>
<p> Wyciągnął ręce swoje na tych, którzy z nim mieli pokój, wzruszył przymierze swoje. <p><br/>
<p> Gładsze niż masło były słowa ust jego, ale walka w sercu jego: a mię kciejsze słowa jego niż olej, wszakże były jako miecze dobyte: <p><br/>
<p> Wrzuć na Pana brzemię twoje, a on cię opatrzy, i nie dopuści, aby się na wieki zachwiać miał sprawiedliwy. <p><br/>
<p> Ale ich ty, o Boże! wepchniesz w dół zginienia; mężowie krwawi i zdradliwi nie dojdą do połowy dni swoich; ale ja w tobie nadzieję mieć będę. <p><br/>
<p> Przedniejszemu śpiewakowi o niemej gołębicy, na miejscach odległych, złoty psalm Dawidowy, gdy go w Gat Filistynowie pojmali.   Zmiłuj się nademną, o Boże!, bo mię chce pochłonąć człowiek; każdego dnia walcząc trapi mię. <p><br/>
<p> Chcą mię połknąć nieprzyjaciele moi na każdy dzień; zaprawdęć wiele jest walczących przeciwko mnie, o Najwyższy! <p><br/>
<p> Któregokolwiek mię dnia strach ogarnia, ja w tobie ufam. <p><br/>
<p> Boga wysławiać będę dla słowa jego; w Bogu nadzieję będę miał, ani się będę bał, żeby mi co ciało uczynić mogło. <p><br/>
<p> Przez cały dzień słowa moje wykręcają, a przeciwko mnie są wszystkie myśli ich, na złe. <p><br/>
<p> Zbierają się, i ukrywają się, i ślad mój upatrują, czyhając na duszę moję. <p><br/>
<p> Izali za nieprawość pomsty ujdą? strąć te narody, o Boże! w popędliwości twojej. <p><br/>
<p> Tyś tułanie moje policzył; zbierzże też łzy moje w wiadro twe; izaż nie są spisane w księgach twoich? <p><br/>
<p> Tedy się nazad cofną nieprzyjaciele moi, któregokolwiek dnia zawołam; bo to wiem, iż Bóg jest ze mną. <p><br/>
<p> Boga wysławiać będę z słowa; Pana chwalić będę z słowa jego. <p><br/>
<p> W Bogu mam nadzieję, nie będę się bał, aby mi co miał uczynić człowiek. <p><br/>
<p> Tobiem, o Boże! śluby uczynił; przetoż też tobie chwały oddam. <p><br/>
<p> Albowiemeś wyrwał duszę moję od śmierci, a nogi moje od upadku, abym statecznie chodził przed obliczem Bożem w światłości żyjących. <p><br/>
<p> Przedniejszemu śpiewakowi, jako: Nie zatracaj, złoty psalm Dawidowy, kiedy uciekał przed Saulem do jaskini.   Zmiłuj się nademną, o Boże! zmiłuj się nademną; albowiem w tobie ufa dusza moja, a do cienia skrzydeł twoich uciekam się; aż przeminie utrapienie. <p><br/>
<p> Będę wołał do Boga najwyższego, do Boga, który wykonywa sprawę moję. <p><br/>
<p> On pośle z nieba, i wybawi mię od pohańbienia tego, który mię chce pochłonąć. Sela. Pośle mi Bóg miłosierdzie swoje i prawdę swą. <p><br/>
<p> Dusza moja jest w pośród lwów; leżę miedzy palącymi, między synami ludzkimi, których zęby jako włócznie i strzały, i język ich miecz ostry. <p><br/>
<p> Wywyżże się nad niebiosa, o Boże! a nade wszystką ziemią chwała twoja. <p><br/>
<p> Sieci zastawili na nogi moje, nachylili duszę moję, wykopali dół przed obliczem mojem; ale sami wpadli weń. Sela. <p><br/>
<p> Gotowe jest serce moje, Boże! gotowe jest serce moje; śpiewać i wychwalać cię będę. <p><br/>
<p> Ocuć się chwało moja! ocuć się, lutnio i harfo! gdy na świtaniu powstaję. <p><br/>
<p> Będę cię wysławiał między ludem, Panie! a będęć śpiewał między narodami. <p><br/>
<p> Albowiem wielkie jest aż do niebios miłosierdzie twoje, i aż pod obłoki prawda twoja. <p><br/>
<p> Wywyżże się nad niebiosa, o Boże! a nade wszystką ziemię wywyż chwałę twoję. <p><br/>
<p> Przedniejszemu śpiewakowi, jako: Nie zatracaj, pieśń złota Dawidowa.   O zgromadzenie! Izali poprawdzie sprawiedliwość mówicie? A uprzejmież sądzicie, wy synowie ludzcy? <p><br/>
<p> Owszem, radniej w sercu nieprawości knujecie, a gwałty rąk waszych na ziemi odważacie. <p><br/>
<p> Odłączyli się niezbożnicy zaraz od narodzenia; pobłądzili zaraz z żywota matki swej, mówiąc kłamstwo. <p><br/>
<p> Jad mają w sobie, jako wężowy, jako jad żmii głuchej, która zatula ucho swoje, <p><br/>
<p> Aby nie słyszała głosu zaklinacza, ani czarownika w czarach biegłego. <p><br/>
<p> O Boże! pokruszże zęby ich w ustach ich; połam, Panie! lwiąt trzonowe zęby. <p><br/>
<p> Niech się rozpłyną jako woda, niech się wniwecz obrócą; niech będą jako ten, który naciąga łuk, wszakże się strzały jego łamią. <p><br/>
<p> Jako ślimak, który schodzi i niszczeje; jako martwy płód niewieści niech nie oglądają słońca. <p><br/>
<p> Ciernie wasze pierwej niż wypuszczą tarny swoje, za zielona w gniewie Bożym jako wichrem porwane będą. <p><br/>
<p> I będzie się weselił sprawiedliwy, gdy ujrzy pomstę; nogi swoje umyje we krwi niepobożnego. <p><br/>
<p> I rzecze każdy: Zaprawdęć sprawiedliwy odniesie pożytek z sprawiedliwości swojej; zaisteć jest Bóg, który sądzi na ziemi. <p><br/>
<p> Przedniejszemu śpiewakowi, jako: Nie zatracaj, złota pieśń Dawidowa, gdy posłał Saul, aby strzeżono domu jego, a zabito go.   Wyrwij mię od nieprzyjaciół moich, o Boże mój! a od powstawających przeciwko mnie uczyń mię bezpiecznym. <p><br/>
<p> Wyrwij mię od tych, którzy broją nieprawość, a od mężów krwawych wybaw mię. <p><br/>
<p> Albowiem oto czyhają na duszę moję; zbierają się przeciwko mnie mocarze bez przestępstwa mego i bez grzechu mego, o Panie! <p><br/>
<p> Bez wszelkiej nieprawości mojej zbiegają się, i gotują się; powstańże, zabież mi, a obacz. <p><br/>
<p> Ty sam, Panie, Boże zastępów, Boże Izraelski! ocuć się, abyś nawiedził te wszystkie narody; a nie miej litości nad żadnym z onych przestępców złośliwych. Sela. <p><br/>
<p> Nawracają się pod wieczór, a warczą jako psy, i biegają około miasta. <p><br/>
<p> Oto blegocą usty swemi, miecze są w wargach ich; albowiem mówią: Któż słyszy? <p><br/>
<p> Ale ty, Panie! naśmiewasz się z nich; naśmiewasz się ze wszystkich narodów. <p><br/>
<p> Gdy on moc przewodzi, na ciebie pozór mieć będę; boś ty, Boże! twierdzą moją. <p><br/>
<p> Bóg mój miłosierny uprzedzi mię; Bóg mi da oglądać pomstę nad nieprzyjaciółmi mymi. <p><br/>
<p> Nie zabijajże ich, aby nie zapomniał lud mój; ale ich rozprosz mocą twoją, i zrzuć ich, tarczo nasza, o Panie! <p><br/>
<p> Grzech ust swych, słowa warg swych (pojmani będąc w hardości swej dla złorzeczeństwa i kłamstwa) niech wyznawają. <p><br/>
<p> Wytraćże ich w popędliwości, wytrać ich, aż ich nie stanie. Niech poznają, że Bóg panuje w Jakóbie, i po krajach ziemi. Sela. <p><br/>
<p> I niech się zaś nawrócą pod wieczór; niech warczą jako psy, a biegają około miasta. <p><br/>
<p> Niech oni ciekają, chcąc się najeść, wszakże głodni będąc ukłaść się muszą. <p><br/>
<p> Ale ja będę śpiewał o mocy twojej; zaraz z poranku wysławiać będę miłosierdzie twoje; boś ty był twierdzą moją, i ucieczką w dzień ucisku mego. <p><br/>
<p> O mocy moja! tobie będę śpiewał; boś ty, Boże! twierdza moja, Bóg mój miłosierny. <p><br/>
<p> Przedniejszemu śpiewakowi na Sussanedut złota pieśń Dawidowa do nauczania;   Gdy walczył przeciw Syryjczykom Nacharaim, i przeciw Syryjczykom Soby; gdy się wrócił Joab, poraziwszy Edomczyków w dolinie solnej dwanaście tysięcy.  Boże! odrzuciłeś nas, rozproszyłeś nas, i rozgniewałeś się; nawróćże się zasię do nas. <p><br/>
<p> Zatrząsnąłeś był ziemią, i rozsadziłeś ją; uleczże rozpadliny jej, boć się chwieje. <p><br/>
<p> Okazywałeś ludowi twemu przykre rzeczy, napoiłeś nas winem zawrotu. <p><br/>
<p> Ale teraz dałeś chorągiew tym, którzy się ciebie boją, aby ją wynieśli dla prawdy twej. Sela. <p><br/>
<p> Aby byli wybawieni umiłowani twoi; zachowajże ich prawicą twoją, a wysłuchaj mię. <p><br/>
<p> Bóg ci mówił w świętobliwości swojej; przeto się rozweselę, rozdzielę Sychem, i dolinę Sukkotską pomierzę. <p><br/>
<p> Mojeć jest Galaad, mój i Manases, i Efraim moc głowy mojej; Juda zakonodawcą moim. <p><br/>
<p> Moab miednicą do umywania mego; na Edoma wrzucę buty moje; ty, Palestyno! wykrzykaj nademną. <p><br/>
<p> Któż mię wprowadzi do miasta obronnego? kto mię przyprowadzi aż do Edom? <p><br/>
<p> Izali nie ty, o Boże! któryś nas był odrzucił, a nie wychodziłeś, Boże! z wojskami naszemi? <p><br/>
<p> Dajże nam ratunek w utrapieniu; boć omylny ratunek ludzki. <p><br/>
<p> W Bogu mężnie sobie poczynać będziemy, a on podepcze nieprzyjaciół naszych. <p><br/>
<p> Przedniejszemu śpiewakowi na Neginot pieśń Dawidowa.   Wysłuchaj, o Boże! wołanie moje, miej pozór na modlitwę moję. <p><br/>
<p> Od końca ziemi wołam do ciebie w zatrwożeniu serca mego; wprowadź mię na skałę, która jest wywyżą nad mię. <p><br/>
<p> Albowiemeś ty był ucieczką moją, i basztą mocną przed twarzą nieprzyjaciela. <p><br/>
<p> Będę mieszkał w przybytku twoim na wieki, schraniając się pod zasłonę skrzydeł twoich. Sela. <p><br/>
<p> Albowiemeś ty, Boże! wysłuchał żądości moje; tyś dał dziedzictwo tym, którzy się boją imienia twego. <p><br/>
<p> Dni do dni królewskich przydaj; niech będą lata jego od narodu do narodu. <p><br/>
<p> Niech mieszka na wieki przed obliczem Bożem; zgotuj miłosierdzie i prawdę, niech go strzegą. <p><br/>
<p> Tak będę śpiewał imieniowi twemu na wieki, a śluby moje oddawać będę na każdy dzień. <p><br/>
<p> Przedniejszemu śpiewakowi Jedytunowi psalm Dawidowy.   Tylko na Boga spolega dusza moja, od niegoć jest zbawienie moje. <p><br/>
<p> Tylkoć on jest skałą moją i wybawieniem mojem, twierdzą moją; przeto się bardzo nie zachwieję. <p><br/>
<p> Dokądże będziecie myślić złe przeciwko człowiekowi? Wszyscy wy zabici będziecie; będziecie jako ściana pochylona, a jako mur walący się. <p><br/>
<p> Przecież jednak radzą, jakoby go zepchnąć z dostojeństwa jego; kochają się w kłamstwie, usty swemi dobrorzeczą, ale w sercu swem złorzeczą. Sela. <p><br/>
<p> Ty przecież na Bogu spolegaj, duszo moja! bo od niego jest oczekiwanie moje. <p><br/>
<p> Onci sam jest skałą moją zbawieniem mojem, i twierdzą moją; przetoż nie zachwieję się. <p><br/>
<p> W Bogu wybawienie moje, i chwała moja skała mocy mojej; nadzieja moja jest w Bogu. <p><br/>
<p> Ufajcież w nim na każdy czas, o narody! Wylewajcie przed obliczem jego serca wasze: Bóg jest ucieczką naszą. Sela. <p><br/>
<p> Zaprawdęć marnością są synowie ludzcy, kłamliwi synowie mocarzy; będąli pospołu włożeni na wagę, lekciejszymi będą nad marność. <p><br/>
<p> Nie ufajcież w krzywdzie ani w drapiestwie, a nie będźcie marnymi; przybędzieli wam majętności, nie przykładajcież serca do nich. <p><br/>
<p> Razci rzekł Bóg, dwakrociem to słyszał, iż moc jest Boża, <p><br/>
<p> A że Panie! twoje jest miłosierdzie, a że ty oddasz każdemu według uczynków jego. <p><br/>
<p> Psalm Dawidowy, gdy był na puszczy Judzkiej.   Boże! tyś jest Bogiem moim; z poranku cię szukam; pragnie cię dusza moja, tęskni po tobie ciało moje w ziemi suchej i upragnionej, w której nie masz wody; <p><br/>
<p> Abym cię oglądał w świątnicy twojej, i widział moc twoję i chwałę twoję. <p><br/>
<p> (Albowiem lepsze jest miłosierdzie twoje, niż żywot,)aby cię chwaliły wargi moje, <p><br/>
<p> Abym cię błogosławił za żywota mego, a w imieniu twojem abym podnosił ręce moje. <p><br/>
<p> Jako tłustością i sadłem byłaby tu nasycona dusza moja, a radosnem warg śpiewaniem wychwalałyby cię usta moje. <p><br/>
<p> Zaprawdęć na cię wspominam, i na łożu mojem każdej straży nocnej rozmyślam o tobie. <p><br/>
<p> Boś mi bywał na pomocy; przetoż w cieniu skrzydeł twoich śpiewać będę. <p><br/>
<p> Przylgnęła dusza moja do ciebie; prawica twoja podpiera mię. <p><br/>
<p> Ale ci, którzy szukają upadku duszy mojej, sami wnijdą do najgłębszej niskości ziemi. <p><br/>
<p> Zabije każdego z nich ostrość miecza, i przyjdą liszkom na podział. <p><br/>
<p> Lecz król będzie się weselił w Bogu, a będzie się chlubił każdy, kto przezeń przysięga; albowiem zatkane będą usta mówiących kłamstwo. <p><br/>
<p> Przedniejszemu śpiewakowi psalm Dawidowy.   Wysłuchaj, o Boże! głos mój, gdy się modlę; od strachu nieprzyjaciela strzeż żywot mój. <p><br/>
<p> Skryj mię przed skrytą radą złośników, przed zbuntowaniem czyniących nieprawość. <p><br/>
<p> Którzy zaostrzyli język swój jako miecz, nałożyli strzałę swoję, słowo jadowite, <p><br/>
<p> Aby strzelali z skrytości na niewinnego; niespodzianie nań strzelają, a nikogo się nie boją. <p><br/>
<p> Stwierdzają się w złem; zmawiają się, jakoby zakryć sidłą, i mówią: Któż je obaczy? <p><br/>
<p> Szukają pilnie nieprawości; giniemy od rad zdradliwie wynalezionych. Takci wnętrzność i serce człowiecze głębokie jest. <p><br/>
<p> Ale gdy Bóg na nich wypuści prędką strzałę, porażeni będą; <p><br/>
<p> A do upadku przywiedzie ich własny język ich; odłączy się od nich każdy, kto ich ujrzy. <p><br/>
<p> I ulękną się wszyscy ludzie, a będą opowiadali sprawę Bożą, i dzieło jego zrozumieją. <p><br/>
<p> Ale sprawiedliwy się będzie weselił w Panu, a będzie w nim ufał; i będą się chlubili wszyscy, którzy są uprzejmego serca. <p><br/>
<p> Przedniejszemu śpiewakowi psalm i pieśń Dawidowa.    Tobie przynależy, o Boże! chwała na Syonie, a tobie ślub ma być oddany. <p><br/>
<p> Ty wysłuchiwasz modlitwy; przetoż do ciebie przychodzi wszelkie ciało. <p><br/>
<p> Wielkie nieprawości, które wzięły górę nad nami, i przestępstwa nasze ty oczyszczasz. <p><br/>
<p> Błogosławiony, kogo ty obierasz a przyjmujesz, aby mieszkał w sieniach twoich; będziemy nasyceni dobrami domu twego, w świątnicy kościoła twego. <p><br/>
<p> Przedziwne rzeczy podług sprawiedliwości mówisz do nas, Boże zbawienia naszego, nadziejo wszystkich krajów ziemi, i morza dalekiego! <p><br/>
<p> Który utwierdzasz góry mocą swoją, siłą przepasany będąc; <p><br/>
<p> Który uśmierzasz szum morski, szum nawałności jego, i wzruszenie narodów, <p><br/>
<p> Tak, że się bać muszą cudów twoich, którzy mieszkają na krajach ziemi; których nastawaniem poranku i wieczora do wesela pobudzasz. <p><br/>
<p> Nawiedzasz ziemię, i odwilżasz ją; obficie ją ubogacasz strumieniem Bożym, napełnionym wodami, i gotujesz zboże ich, gdy ją tak przyprawiasz. <p><br/>
<p> Zagony jej napawasz, bruzdy jej zniżasz, dżdżami ją odmiękczasz, a urodzajom jej błogosławisz. <p><br/>
<p> Koronujesz rok dobrocią twą, a ścieżki twoje skrapiasz tłustością. <p><br/>
<p> Skrapiasz pastwiska na pustyniach; tak, że i pagórki radością przepasane bywają. <p><br/>
<p> Przyodziewają się pola stadami owiec, a doliny okrywają się zbożem; tak, że wykrzykają i śpiewają. <p><br/>
<p> Przedniejszemu śpiewakowi pieśń psalmu.   Wykrzykuj Bogu wszystka ziemo!<p><br/>
<p> Śpiewajcież psalmy na chwałę imienia jego, ogłaszajcie sławę i chwałę jego. <p><br/>
<p> Rzeczcież Bogu: Jakoś straszny w sprawach twoich! Dla wielkości mocy twojej obłudnieć się podadzą nieprzyjaciele twoi. <p><br/>
<p> Wszystkać się ziemia kłaniać, i śpiewać ci będzie; psalm śpiewać będzie imieniowi twemu. Sela. <p><br/>
<p> Pójdźcież, a oglądajcie sprawy Boże; straszny jest w sprawach swoich przy synach ludzkich. <p><br/>
<p> Obrócił morze w ziemię suchą; rzekę przeszli suchą nogą; tameśmyć się weselili w nim. <p><br/>
<p> Panuje w mocy swej na wieki; oczy jego patrzą na narody, odporni nie wywyższą się. Sela. <p><br/>
<p> Błogosławcież narody Boga naszego, i ogłaszajcie głos chwały jego. <p><br/>
<p> Zachował przy zdrowiu duszę naszę, a nie dał się powinąć nodze naszej. <p><br/>
<p> Albowiemeś nas doświadczył, o Boże! wypławiłeś nas ogniem, tak jako srebro pławione bywa. <p><br/>
<p> Nagnałeś nas był w sieć, a ścisnąłeś uciskiem biodra nasze. <p><br/>
<p> Wsadziłeś człowieka na głowę naszę; weszliśmy byli w ogień i w wodę, wszakżeś nas wywiódł na ochłodę. <p><br/>
<p> Przetoż wnijdę do domu twego z całopaleniem, a oddam ci śluby moje. <p><br/>
<p> Któreć ślubowały wargi moje, i wyrzekły usta moje w utrapieniu mojem. <p><br/>
<p> Całopalenie z tłustych baranów będęć ofiarował z kadzeniem, będęć ofiarował woły i kozły. Sela. <p><br/>
<p> Pójdźcie, słuchajcie, a będę opowiadał wszystkim, którzy się boicie Boga, co uczynił duszy mojej. <p><br/>
<p> Do niegom usty swemi wołał, a wywyższałem go językiem moim. <p><br/>
<p> Bym był patrzał na nieprawość w sercu mojem, nie wysłuchałby był Pan. <p><br/>
<p> Aleć zaiste wysłuchał Bóg, a był pilen głosu modlitwy mojej. <p><br/>
<p> Błogosławiony Bóg, który nie odrzucił modlitwy mojej, ani odjął miłosierdzia swego odemnie. <p><br/>
<p> Przedniejszemu śpiewakowi na Neginot psalm ku śpiewaniu.   Boże! zmiłuj się nad nami, a błogosław nam, rozświeć oblicze twoje nad nami. Sela. <p><br/>
<p> Aby tak poznali na ziemi drogę twoję, a po wszystkich narodach zbawienie twoje. <p><br/>
<p> Tedy cię będą wysławiały narody o Boże! Będą cię wysławiać wszyscy ludzie! <p><br/>
<p> Radować się będą i wykrzykać narody; bo ty będziesz sądził ludzi w sprawiedliwości, a narody będziesz sprawował na ziemi. Sela. <p><br/>
<p> Będą cię wysławiać narody, o Boże! Będą cię wysławiać wszyscy ludzie. <p><br/>
<p> Ziemia także wyda urodzaj swój; niech nam błogosławi Bóg, Bóg nasz. <p><br/>
<p> Niech nam błogosławi Bóg, a niech się go boją wszystkie kraje ziemi. <p><br/>
<p> Przedniejszemu śpiewakowi psalm Dawidowy ku śpiewaniu.   Powstanie Bóg, a będą rozproszeni nieprzyjaciele jego, i pouciekają przed twarzą jego ci, którzy go mają w nienawiści. <p><br/>
<p> Jako bywa dym rozpędzony, tak ich rozpędzasz: jako się wosk rozpływa od ognia, tak niezbożnicy poginą przed obliczem Bożem. <p><br/>
<p> Ale sprawiedliwi weselić się i radować będą przed obliczem Bożem, i pląsać będą od radości. <p><br/>
<p> Śpiewajcie Bogu, śpiewajcie psalmy imieniowi jego; gotujcie drogę temu, który jeździ na obłokach. Pan jest imię jego, radujcież się przed obliczem jego. <p><br/>
<p> Ojcem jest sierót, i sędzią wdów, Bogiem w przybytku swym świętym. <p><br/>
<p> Bóg, który samotne w rodowite domy rozmnaża, wywodzi więźniów z oków; ale odporni mieszkać muszą w ziemi suchej. <p><br/>
<p> Boże! gdyś wychodził przed obliczem ludu twego, gdyś chodził po puszczy; Sela, <p><br/>
<p> Ziemia się trzęsła, także i niebiosa rozpływały się przed obliczem Bożem, i ta góra Synaj drżała przed twarzą Boga, Boga Izraelskiego. <p><br/>
<p> Deszcz obfity spuszczałeś hojnie, o Boże! na dziedzictwo twoje, a gdy omdlewało, tyś je zaś otrzeźwiał. <p><br/>
<p> Zastępy twoje mieszkają w niem, któreś ty dla ubogiego nagotował dobrocią twoją, o Boże! <p><br/>
<p> Pan dał słowo swe, i tych, którzy pociechy zwiastowali, zastęp wielki mówiących. <p><br/>
<p> Królowie z wojskami uciekali, uciekali: ale ta, która przyglądała domu, dzieliła łupy. <p><br/>
<p> Chociażeście leżeć musieli między kotłami, przecież będziecie jako gołębica, mająca pióra posrebrzone, a której skrzydła jako żółte złoto. <p><br/>
<p> Gdy Wszechmogący rozproszy królów w tej ziemi, wybielejesz jako śnieg na górze Salmon. <p><br/>
<p> Na górze Bożej, na górze Basańskiej, na górze pogórczystej, na górze Basańskiej. <p><br/>
<p> Przeczże wyskakujecie góry pogórczyste? na tejci górze ulubił sobie Bóg mieszkanie, tamci Pan będzie mieszkał na wieki. <p><br/>
<p> Wozów Bożych jest dwadzieścia tysięcy, wiele tysięcy Aniołów; ale Pan między nimi jako na Synaj w świątnicy przebywa. <p><br/>
<p> Wstąpiłeś na wysokość, wiodłeś pojmanych więźniów, nabrałeś darów dla ludzi, i najodporniejszych, Panie Boże! przywiodłeś, aby mieszkali z nami. <p><br/>
<p> Błogosławiony Pan; na każdy dzień hojnie nas opatruje dobrami swemi Bóg zbawienia naszego. Sela. <p><br/>
<p> On jest Bóg nasz, Bóg obfitego zbawienia; panujący Pan z śmierci wywodzi. <p><br/>
<p> Zaiste Bóg zrani głowę nieprzyjaciół swoich, i wierzch głowy włosami nakryty chodzącego w grzechach swoich. <p><br/>
<p> Rzekł Pan: Wyprowadzę zaś swoich jako z Basan, wywiodę ich zaś z głębokości morskiej. <p><br/>
<p> Przetoż będzie noga twoja zbroczona we krwi, i język psów twoich we krwi nieprzyjacielskiej. <p><br/>
<p> Widzieli ciągnienia twoje, Boże! ciągnienia Boga mego i króla mego w świątnicy. <p><br/>
<p> Wprzód szli śpiewacy, a za nimi grający na instrumentach, a w pośrodku panienki bijąc w bębny. <p><br/>
<p> W zgromadzeniach błogosławcie Bogu, błogosławcie Panu, którzyście z narodu Izraelskiego. Tu niech będzie Benjamin maluczki, który ich opanował; <p><br/>
<p> Tu książęta Judzcy, i hufy ich, książęta Zabulońscy, i książęta Neftalimscy. <p><br/>
<p> Obdarzył cię Bóg twój siłą; utwierdź, o Boże! to, coś w nas sprawił. <p><br/>
<p> Dla kościoła twego, który jest w Jeruzalemie, będąć królowie dary przynosić. <p><br/>
<p> Poraź poczet kopijników, zgromadzenie mocnych wodzów, i ludu bujnego, hardych, chlubiących się kęsem srebra; rozprosz narody pragnące wojny. <p><br/>
<p> Przyjdąć zacni książęta z Egiptu: Murzyńska ziemia pospieszy się wyciągnąć ręce swe do Boga. <p><br/>
<p> Królestwa ziemi! śpiewajcież Bogu, śpiewajcie Panu. Sela. <p><br/>
<p> Temu, który jeździ na najwyższych niebiosach od wieczności; oto wydaje głos swój, głos mocy swojej. <p><br/>
<p> Przyznajcie moc Bogu, nad Izraelem dostojność jego, a wielmożność jego na obłokach. <p><br/>
<p> Strasznyś jest, o Boże! z świętych przybytków twoich; Bóg Izraelski sam daje moc i siły ludowi swemu. Niechajże będzie Bóg błogosławiony. <p><br/>
<p> Przedniejszemu śpiewakowi na Sosannim psalm Dawidowy.   Wybaw mię, o Boże! boć przyszły wody aż do duszy mojej. <p><br/>
<p> Pogrążony jestem w głębokiem błocie, gdzie dna niemasz; przyszedłem w głębokości wód, a nawałność ich porwała mię. <p><br/>
<p> Spracowałem się wołając, wyschło gardło moje; ustały oczy moje, gdym oczekiwał Boga mojego. <p><br/>
<p> Więcej jest tych, którzy mię mają w nienawiści bez przyczyny, niż włosów na głowie mojej; zmocnili się ci, którzy mię wygubić usiłują, a są nieprzyjaciółmi mymi niesłusznie; czegom nie wydarł, musiałem nagradzać. <p><br/>
<p> Boże! ty znasz głupstwo moje, a występki moje nie są tajne przed tobą. <p><br/>
<p> Niechajże nie będą zawstydzeni dla mnie ci, którzy na cię oczekują, Panie, Panie zastępów! niech nie przychodzą dla mnie do hańby ci, którzy cię szukają, o Boże Izraelski! <p><br/>
<p> Bo dla ciebie ponoszę urąganie, a zelżywość okryła oblicze moje. <p><br/>
<p> Stałem się obcym braciom moim, a cudzoziemcem synom matki mojej, <p><br/>
<p> Przeto, że gorliwość domu twego zżarła mię, a urąganie urągających tobie przypadło na mię. <p><br/>
<p> Gdym płakał i trapił postem duszę moję, stało mi się to pohańbienie. <p><br/>
<p> Gdym wziął na się wór miasto szaty, byłem u nich przypowieścią. <p><br/>
<p> Mówili o mnie ci, którzy siedzieli w bramie, a byłem piosnką u tych, którzy pili mocny napój. <p><br/>
<p> Ale jaobracam modlitwę moję do ciebie, Panie! czas jest upodobania twego; o Boże! według wielkości miłosierdzia twego wysłuchajże mię, dla prawdy zbawienia twego. <p><br/>
<p> Wyrwij mię z błota, abym nie był pogrążony; niech będę wyrwany od tych, którzy mię nienawidzą, jako z głębokości wód; <p><br/>
<p> Aby mię nie zatopiły strumienie wód, i nie pożarła głębia i nie zawarła nademną studnia wierzchu swego. <p><br/>
<p> Wysłuchajże mię, Panie! boć dobre jest miłosierdzie twoje; według wielkiej litości twojej wejrzyj na mię. <p><br/>
<p> Nie zakrywajże oblicza twego od sługi swego, bom jest w utrapieniu; pośpieszże się, wysłuchaj mię. <p><br/>
<p> Przybliż się do duszy mojej, a wybaw ją; dla nieprzyjaciół moich odkup mię. <p><br/>
<p> Ty znasz pohańbienie moje, i zelżywość moję, i wstyd mój: przed tobąć są wszyscy nieprzyjaciele moi. <p><br/>
<p> Pohańbienie pokruszyło serce moje, z czegom był żałośny; oczekiwałem, azaliby się mię kto użalił, ale nikt nie był; azaliby mię kto pocieszył, alem nie znalazł. <p><br/>
<p> Owszem, miasto pokarmu podali mi żółć, a w pragnieniu mojem napoili mię octem. <p><br/>
<p> Niechajże im będzie stół ich przed nimi sidłem, a szczęście ich na upadek. <p><br/>
<p> Niech się zaćmią oczy ich, aby nie widzieli, a biodra ich niech się zawżdy chwieją. <p><br/>
<p> Wylij na nich rozgniewanie swoje, a popędliwość gniewu twego niech ich ogarnie. <p><br/>
<p> Niech będzie mieszkanie ich puste, w namiotach ich niech nikt nie mieszka. <p><br/>
<p> Bo tego, któregoś ty ubił, prześladują, a o boleści poranionych twoich rozmawiają. <p><br/>
<p> Przydajże nieprawość ku nieprawości ich, a niech nie przychodzą do sprawiedliwości twojej. <p><br/>
<p> Niech będą wymazani z ksiąg żyjących, a z sprawiedliwymi niech nie będą zapisani. <p><br/>
<p> Jamci utrapiony, i zbolały; lecz zbawienie twoje, Boże! na miejscu bezpiecznem postawi mię. <p><br/>
<p> Tedy będę chwalił imię Boże pieśnią, a będę je wielbił z dziękczynieniem. <p><br/>
<p> A będzie to przyjemniejsze Panu, niżeli wół albo cielec rogaty z rozdzielonemi kopytami. <p><br/>
<p> To widząc pokorni rozradują się, szukając Boga, a ożyje serce ich; <p><br/>
<p> Iż wysłuchiwa Pan ubogich, a więźniami swymi nie gardzi. <p><br/>
<p> Niech go chwalą niebiosa i ziemia, morze i wszystko, co się w nich rucha. <p><br/>
<p> Bógci zaiste zachowa Syon, i pobuduje miasta Judzkie; i będą tam mieszkać, a ziemię tę dziedzicznie otrzymają. <p><br/>
<p> Także i nasienie sług jego dziedzicznie ją otrzyma, a którzy miłują imię jego, będą w niej mieszkać. <p><br/>
<p> Przedniejszemu śpiewakowi psalm Dawidowy na wspominamie.   Boże! pospiesz się, abyś mię wyrwał; Panie! pospiesz się, abyś mi dał ratunek. <p><br/>
<p> Niech będą zawstydzeni i pohańbieni, którzy szukają duszy mojej; niech się obrócą na wstecz, i niech będą pohańbieni, którzy mi złego życzą. <p><br/>
<p> Niech się obrócą nazad za to, że mię chcą pohańbić ci, którzy mi mówią: Ehej, ehej! <p><br/>
<p> Ale niech się weselą i radują w tobie wszyscy, którzy cię szukają, a którzy miłują zbawienie twoje, niech mówią zawżdy: Uwielbiony bądź, Boże nasz! <p><br/>
<p> Jamci nędzny i ubogi; o Boże! pospiesz się ku mnie; tyś jest pomocą moją, i wybawicielem moim! Panie! nie omieszkujże. <p><br/>
<p> W tobie, Panie! nadzieję mam: niech na wieki pohańbiony nie będę. <p><br/>
<p> Według sprawiedliwości twej wybaw mię, i wyrwij mię; nakłoń ku mnie ucha twego, i zachowaj mię. <p><br/>
<p> Bądź mi skałą mieszkania, gdziebym zawżdy uchodził; przykazałeś, aby mię strzeżono; boś ty skałą moją i twierdzą moją. <p><br/>
<p> Boże mój! wyrwij mię z ręki niezbożnika, z ręki przewrotnego i gwałtownika; <p><br/>
<p> Albowiemeś ty oczekiwaniem mojem, Panie! Panie! nadziejo moja od młodości mojej. <p><br/>
<p> Na tobiem spoległ zaraz z żywota; tyś mię wywiódł z żywota matki mojej; w tobie chwała moja zawżdy. <p><br/>
<p> Jako dziwowisko byłem u wielu; wszakże tyś jest mocną nadzieją moją. <p><br/>
<p> Niechaj będą napełnione usta moje chwałą twoją, przez cały dzień sławą twoją. <p><br/>
<p> Nie odrzucajże mię w starości mojej; gdy ustanie siła moja, nie opuszczaj mię. <p><br/>
<p> Albowiem mówili nieprzyjaciele moi przeciwko mnie, a ci, którzy czyhali na duszę moję, radę uczynili społem, <p><br/>
<p> Mówiąc: Bóg go opuścił, gońcież go, a pojmijcie go; boć nie ma, ktoby go wyrwał. <p><br/>
<p> Boże! nie oddalajże się odemnie; o Boże mój! pospieszże się na ratunek mój. <p><br/>
<p> Niechże będą zawstydzeni, niech zginą przeciwnicy duszy mojej; niech będą okryci zelżywością i wstydem, którzy mi szukają złego. <p><br/>
<p> Aleć ja zawżdy oczekiwać będę, a tem więcej rozszerzę chwałę twoję. <p><br/>
<p> Usta moje opowiadać będą sprawiedliwość twoję, cały dzień zbawienie twoje, aczkolwiek liczby jego nie wiem. <p><br/>
<p> Przystąpię do wysławiania wszelakiej mocy Pana panującego, będę wspominał własną sprawiedliwość twoję. <p><br/>
<p> Boże! uczyłeś mię od młodości mojej, i opowiadam aż po dziś dzień dziwne sprawy twoje. <p><br/>
<p> A przetoż aż do starości i sędziwości nie opuszczaj mię, Boże! aż opowiem ramię twoje temu narodowi, i wszystkim potomkom moc twoję. <p><br/>
<p> Bo sprawiedliwość twoja, Boże! wywyższona jest, czynisz zaiste rzeczy wielkie. Boże! któż jest podobien tobie? <p><br/>
<p> Który, acześ przypuścił na mię wielkie i ciężkie uciski, wszakże zasię do żywota przywracasz mię, a z przepaści ziemskich zasię wywodzisz mię. <p><br/>
<p> Rozmnożysz dostojność moję a zasię ucieszysz mię. <p><br/>
<p> A ja też wysławiać cię będę na instrumentach muzycznych, i prawdę twoję, Boże mój! będęć śpiewał przy harfie, o Święty Izraelski! <p><br/>
<p> Rozradują się wargi moje, gdyć będę śpiewał, i dusza moja, którąś wykupił. <p><br/>
<p> Nadto i język mój będzie opowiadał przez cały dzień sprawiedliwość twoję; bo się zawstydzić, i hańbę odnieść musieli ci, którzy szukali nieszczęścia mego. <p><br/>
<p> Salomonowi.   Boże! daj królowi sądy twoje, a sprawiedliwość twoję synowi królewskiemu; <p><br/>
<p> Aby sądził lud twój w sprawiedliwości, a ubogich twoich w prawości. <p><br/>
<p> Przyniosą góry ludowi pokój, a pagórki sprawiedliwość. <p><br/>
<p> Będzie sądził ubogich z ludu, a wybawi synów ubogiego; ale gwałtownika pokruszy. <p><br/>
<p> Będą się bać ciebie, póki słońce i miesiąc trwać będzie, od narodu aż do narodu. <p><br/>
<p> Jako zstępuje deszcz na pokoszoną trawę, a deszcz kroplisty skrapiający ziemię: <p><br/>
<p> Tak sprawiedliwy zakwitnie za dni jego, a będzie obfitość pokoju, dokąd miesiąca staje. <p><br/>
<p> Będzie panował od morza aż do morza, i od rzeki aż do kończyn ziemi. <p><br/>
<p> Przed nim padać będą mieszkający na pustyniach, a nieprzyjaciele jego proch lizać będą. <p><br/>
<p> Królowie od morza i z wysep dary mu przyniosą; królowie Sebejscy i Sabejscy upominki oddadzą. <p><br/>
<p> I będą mu się kłaniać wszyscy królowie; wszystkie narody służyć mu będą. <p><br/>
<p> Albowiem wyrwie ubogiego wołającego, i nędznego, który nie ma pomocnika. <p><br/>
<p> Zmiłuje się nad ubogim, i nad niedostatecznym, a duszę nędznych wybawi. <p><br/>
<p> Od zdrady i gwałtu wybawi duszę ich; bo droga jest krew ich przed oczyma jego. <p><br/>
<p> I będzie żył, a dawać mu będą złoto sabejskie, i ustawicznie się za nim modlić będą, cały dzień błogosławić mu będą. <p><br/>
<p> Gdy się wrzuci garść zboża do ziemi na wierzchu gór, zaszumi jako Liban urodzaj jego, a mieszczanie zakwitną jako zioła polne. <p><br/>
<p> Imię jego będzie na wieki; pokąd słońce trwa, dziedziczyć będzie imię jego, a błogosławiąc sobie w nim wszystkie narody wielbić go będą. <p><br/>
<p> Błogosławiony Pan Bóg, Bóg Izraelski, który sam cuda czyni. <p><br/>
<p> I błogosławione imię chwały jego na wieki, a niech będzie napełniona chwałą jego wszystka ziemia. Amen, Amen. <p><br/>
<p> A tuć się kończą modlitwy Dawida, syna Isajego. <p><br/>
<p> Psalm Asafowy.  Zaisteć dobry jest Bóg Izraelowi, tym, którzy są czystego serca. <p><br/>
<p> Ale nogi moje mało się były nie potknęły, a blisko tego było, że mało nie szwankowały kroki moje, <p><br/>
<p> Gdym był zawiścią poruszon przeciwko szalonym, widząc szczęście niepobożnych. <p><br/>
<p> Bo nie mają związków aż do śmierci, ale w całości zostaje siła ich. <p><br/>
<p> W pracy ludzkiej nie są, a kaźni, jako inni ludzie, nie doznawają. <p><br/>
<p> Przetoż otoczeni są pychą, jako łańcuchem złotym, a przyodziani okrutnością, jako szatą ozdobną. <p><br/>
<p> Wystąpiły od tłustości oczy ich, a więcej mają nad pomyślenie serca. <p><br/>
<p> Rozpuścili się, i mówią złośliwie, o uciśnieniu bardzo hardzie mówią. <p><br/>
<p> Wystawiają przeciwko niebu usta swe, a język ich krąży po ziemi. <p><br/>
<p> A przetoż na to przychodzi lud jego, gdy się im wody już wierzchem leją, <p><br/>
<p> Że mówią:Jakoż ma Bóg o tem wiedzieć? albo mali o tem wiadomość Najwyższy? <p><br/>
<p> Albowiem, oto ci niezbożnymi będąc, mają pokój na świecie, i nabywają bogactw. <p><br/>
<p> Próżno tedy w czystości chowam ręce moje, a w niewinności serce moje omywam. <p><br/>
<p> Ponieważ mię cały dzień biją, a karanie cierpię na każdy poranek. <p><br/>
<p> Rzekęli: Będę też tak o tem mówił, tedy rodzaj synów twoich rzecze, żem im niepraw. <p><br/>
<p> Chciałemci tego rozumem doścignąć, ale mi się tu trudno zdało; <p><br/>
<p> Ażem wszedł do świątnicy Bożej, a tum porozumiał dokończenie ich. <p><br/>
<p> Zprawdęś ich na miejscach śliskich postawił, a podajesz ich na spustoszenie. <p><br/>
<p> Oto jakoć przychodzą na spustoszenie! niemal w okamgnieniu niszczeją i giną od strachu. <p><br/>
<p> Są jako sen temu, co ocucił; Panie! gdy ich obudzisz obraz ich lekce poważysz. <p><br/>
<p> Gdy zgorzkło serce moje, a nerki moje cierpiały kłucie: <p><br/>
<p> Zgłupiałem był, a nicem nie rozumiał, byłem przed tobą jako bydlę. <p><br/>
<p> A wszakże zawżdy byłem z tobą; boś mię trzymał za prawą rękę moję. <p><br/>
<p> Według rady swej prowadź mię, a potem do chwały przyjmiesz mię. <p><br/>
<p> Kogożbym innego miał na niebie? I na ziemi oprócz ciebie w nikim innym upodobania nie mam. <p><br/>
<p> Choć ciało moje, i serce moje ustanie, jednak Bóg jest skałą serca mego, i działem moim na wieki. <p><br/>
<p> Gdyż oto ci, którzy się oddalają od ciebie, zginą; wytracasz tych, którzy cudzołożą odstępowaniem od ciebie. <p><br/>
<p> Aleć mnie najlepsza jest trzymać się Boga; przetoż pokładam w Panu panującym nadzieję moję, abym opowiadał wszystkie sprawy jego. <p><br/>
<p> Pieśń wyuczająca, podana Asafowi.  Przeczżeś nas, o Boże! do końca odrzucił? Przeczże się rozpaliła zapalczywość twoja przeciwko owcom pastwiska twego? <p><br/>
<p> Wspomnij na zgromadzenie twoje, któreś sobie zdawna nabył i odkupił, na pręt dziedzictwa twego, na tę górę Syon, na której mieszkasz. <p><br/>
<p> Pospieszże się na srogie popustoszenie; a jako wszystko poburzył nieprzyjaciel w świątnicy! <p><br/>
<p> Ryczeli nieprzyjaciele twoi w pośrodku zgromadzenia twego, a na znak tego zostawili wiele chorągwi swoich. <p><br/>
<p> Za rycerza miano tego, który się z wysoka z siekierą zanosił, rąbiąc drzewo wiązania jego. <p><br/>
<p> A teraz już i rzezania jego na porząd siekierami i młotami tłuką. <p><br/>
<p> Założyli ogień w świątnicy twojej, a obaliwszy na ziemię, splugawili przybytek imienia twego. <p><br/>
<p> Mówili w sercu swojem: Zburzmy je pospołu; popalili wszystkie przybytki Boże w ziemi. <p><br/>
<p> Znaków naszych nie widzimy:już niemasz proroka, i niemasz między nami, któryby wiedział, póki to ma trwać. <p><br/>
<p> Dokądże, o Boże! przeciwnik będzie urągać? izali nieprzyjaciel będzie bluźnił imię twoje aż na wieki? <p><br/>
<p> Przeczże zstrzymujesz rękę twoję; a prawicy swej z zanadrza swego cale nie dobędziesz? <p><br/>
<p> Wszakeś ty, Boże! zdawna królem moim; ty sprawujesz hojne zbawienie w pośród ziemi. <p><br/>
<p> Tyś mocą twoją rozdzielił morze, a potarłeś głowy wielorybów w wodach. <p><br/>
<p> Tyś skruszył głowę Lewiatana, dałeś go za pokarm ludowi na puszczy. <p><br/>
<p> Tyś przerwał źródła i potoki; tyś osuszył rzeki bystre. <p><br/>
<p> Twójci jest dzień, twoja też i noc; tyś uczynił światło i słońce. <p><br/>
<p> Tyś założył wszystkie granice ziemi; lato i zimę tyś sprawił. <p><br/>
<p> Wspomnijże na to, że nieprzyjaciel zelżył Pana, a lud szalony jako urąga imieniowi twemu. <p><br/>
<p> Nie podawajże tej kupie duszy synogarlicy twojej; na stadko ubogich twoich nie zapominaj na wieki. <p><br/>
<p> Obejrzyj się na przymierze twoje; albowiem i najciemniejsze kąty ziemi pełne jaskiń drapiestwa. <p><br/>
<p> Niechajże nędznik nie odchodzi z hańbą; ubogi i żebrak niechaj chwali imię twoje. <p><br/>
<p> Powstańże, o Boże! ujmij się o sprawę twoję; wspomnij na pohańbienie twoje, które się dzieje od szalonych na każdy dzień. <p><br/>
<p> Nie zapominajże wykrzykania nieprzyjaciół twoich, i huku tych, co przeciwko tobie powstawają, który się ustawicznie sili. <p><br/>
<p> Przedniejszemu śpiewakowi, jako: Nie zatracaj, psalm i pieśń Asafowa.    Wysławiamy cię, Boże! wysławiamy: bo bliskie imię twoje; opowiadają to dziwne sprawy twoje. <p><br/>
<p> Gdy przyjdzie czas ułożony, ja sprawiedliwie sądzić będę. <p><br/>
<p> Rozstąpiła się ziemia, i wszyscy obywatele jej; ale ja utwierdzę słupy jej. Sela. <p><br/>
<p> Rzekę szalonym: Nie szalejcie, a niepobożnym: Nie podnoście rogów. <p><br/>
<p> Nie podnoście przeciwko Najwyższemu rogów swych, a nie mówcie krnąbrnie, <p><br/>
<p> Bo nie od wschodu, ani od zachodu, ani od puszczy przychodzi wywyższenie. <p><br/>
<p> Ale Bóg sędzia, tego poniża, a owego wywyższa. <p><br/>
<p> Zaiste kielich jest w rękach Pańskich, a ten wina mętnego nalany; z tegoż nalewać będzie, tak, że i drożdże jego wyssą i wypiją wszyscy niepobożni ziemi. <p><br/>
<p> Ale ja będę opowiadał sprawy Pańskie na wieki, będę śpiewał Bogu Jakóbowemu. <p><br/>
<p> A wszystkie rogi niezbożnikom postrącam; ale rogi sprawiedliwego będą wywyższone. <p><br/>
<p> Przedniejszemu śpiewakowi na Neginot, psalm i pieśń Asafowi.   Znajomy jest Bóg w Judzkiej ziemi, w Izraelu wielkie imię jego. <p><br/>
<p> W Salemie jest przybytek jego, a mieszkanie jego na Syonie. <p><br/>
<p> Tamci połamał ogniste strzały łuków, tarczę, i miecz, i wojnę. Sela. <p><br/>
<p> Zacnymeś się stał i dostojnym z gór łupiestwa. <p><br/>
<p> Ci, którzy byli serca mężnego, podani są na łup, zasnęli snem swoim, nie znaleźli mężni rycerze siły w rękach swych. <p><br/>
<p> Od gromienia twego, o Boże Jakóbowy! twardo zasnęły i wozy i konie. <p><br/>
<p> Tyś jest, ty bardzo straszliwy; i któż jest, coby się ostał przed obliczem twojem, gdy się zapali gniew twój? <p><br/>
<p> Gdy z nieba dajesz słyszeć sąd swój, ziemia się lęka i ucicha; <p><br/>
<p> Gdy Bóg na sąd powstaje, aby wybawił wszystkich pokornych na ziemi. Sela. <p><br/>
<p> Zaiste i gniew człowieczy chwalić cię musi, a ty ostatek zagniewania skrócisz. <p><br/>
<p> Śluby czyńcie, a oddawajcie je Panu, Bogu waszemu, wszyscy, którzyście około niego, wszyscy przynoście dary strasznemu. <p><br/>
<p> Onci odejmuje ducha książętom, a on jest na postrach królom ziemskim. <p><br/>
<p> Przedniejszemu śpiewakowi dla Jedytuna psalm Asafowy.   Głos mój podnoszę do Boga, kiedy wołam; głos mój podnoszę do Boga, aby mię wysłuchał. <p><br/>
<p> W dzień utrapienia mego szukałem Pana: wyciągałem w nocy ręce moje bez przestania, a nie dała się ucieszyć dusza moja. <p><br/>
<p> Wspominałem na Boga, a trwożyłem sobą; rozmyślałem, a utrapieniem ściśniony był duch mój. Sela. <p><br/>
<p> Zatrzymywałeś oczy moje, aby czuły; potartym był, ażem nie mógł mówić. <p><br/>
<p> Przychodziły mi na pamięć dni przeszłe i lata dawne. <p><br/>
<p> Wspominałem sobie na śpiewanie moje; w nocym w sercu swem rozmyślał, i wywiadywał się o tem duch mój, mówiąc: <p><br/>
<p> Izali mię na wieki odrzuci Pan, a więcej mi już łaski nie ukaże? <p><br/>
<p> Izali do końca ustanie miłosierdzie jego, i koniec weźmie słowo od rodzaju aż do rodzaju? Izali zapomniał Bóg zmiłować się? <p><br/>
<p> Izali zatrzymał w gniewie litości swoje? Sela. <p><br/>
<p> I rzekłem: Toć jest śmierć moja; wszakże prawica Najwyższego uczyni odmianę. <p><br/>
<p> Wspominać sobie będę na sprawy Pańskie, a przypominać sobie będę dziwne sprawy twoje, zdawna uczynione. <p><br/>
<p> I będę rozmyślał o wszelkiem dziele twojem, i o uczynkach twoich będę mówił: <p><br/>
<p> Boże! święta jest droga twoja. Któryż Bóg jest tak wielki, jako Bóg nasz? <p><br/>
<p> Tyś jest Bóg, który czynisz cuda; podałeś do znajomości między narody moc twoję. <p><br/>
<p> Odkupiłeś ramieniem twojem lud swój, syny Jakóbowe i Józefowe. Sela. <p><br/>
<p> Widziały cię wody, o Boże! widziały cię wody, i ulękły się, i wzruszyły się przepaści. <p><br/>
<p> Obłoki wydały powodzi; niebiosa wydały gromy, a strzały twoje tam i sam biegały. <p><br/>
<p> Huczało grzmienie twoje po obłokach, błyskawice oświeciły okrąg ziemi, ziemia się wzruszyła i zatrzęsła. <p><br/>
<p> Przez morze była droga twoja, a ścieżki twoje przez wody wielkie, wszakże śladów twoich nie było. <p><br/>
<p> Prowadziłeś lud twój, jako stado owiec, przez rękę Mojżesza i Aarona. <p><br/>
<p> Pieśń wyuczająca podana Asafowi.   Słuchaj, ludu mój! zakonu mego; nakłońcież uszów swych do słów ust moich. <p><br/>
<p> Otworzę w podobieństwie usta moje, a będę opowiadał przypowiastki starodawne. <p><br/>
<p> Cośmy słyszeli, i poznali, i co nam ojcowie nasi opowiadali. <p><br/>
<p> Nie zataimy tego przed synami ich, którzy przyszłym potomkom swoim opowiadać będą chwały Pańskie, i moc jego, i cuda jego, które uczynił. <p><br/>
<p> Bo wzbudził świadectwo w Jakóbie, a zakon wydał w Izraelu; przykazał ojcom naszym, aby to do wiadomości podawali synom swoim, <p><br/>
<p> Aby poznał wiek potomny, synowie, którzy się narodzić mieli, a oni zaś powstawszy, aby to opowiadali synom swoim; <p><br/>
<p> Aby pokładali w Bogu nadzieję swoję, a nie zapominali na sprawy Boże, ale strzegli przykazań jego; <p><br/>
<p> Aby się nie stali jako ojcowie ich narodem odpornym i nieposłusznym, narodem, który nie wygotował serca swego, aby był wierny Bogu duch jego. <p><br/>
<p> Albo jako synowie Efraimowi zbrojni, którzy, choć umieli z łuku strzelać, wszakże w dzień wojny tył podali. <p><br/>
<p> Bo nie przestrzegali przymierza Bożego, a według zakonu jego zbraniali się chodzić. <p><br/>
<p> Zapomnieli na sprawy jego, i na dziwne dzieła jego, które im pokazywał. <p><br/>
<p> Przed ojcami ich czynił cuda w ziemi Egipskiej, na polu Soan. <p><br/>
<p> Rozdzielił morze, i przeprowadził ich, i sprawił, że stanęły wody jako kupa. <p><br/>
<p> Prowadził ich w obłoku we dnie, a każdej nocy w jasnym ogniu. <p><br/>
<p> Rozszczepił skały na puszczy, a napoił ich, jako z przepaści wielkich. <p><br/>
<p> Wywiódł strumienie ze skały, a uczynił, że wody ciekły jako rzeki. <p><br/>
<p> A wszakże oni przyczynili grzechów przeciwko niemu, a wzruszyli Najwyższego na puszczy do gniewu; <p><br/>
<p> I kusili Boga w sercu swem, żądając pokarmu według lubości swojej. <p><br/>
<p> A mówili przeciwko Bogu temi słowy: Izali może Bóg zgotować stół na tej puszczy? <p><br/>
<p> Oto uderzył w skałę, a wypłynęły wody, i rzeki wezbrały; izali też będzie mógł dać chleb? Izali nagotuje mięsa ludowi swemu? <p><br/>
<p> Przetoż usłyszawszy to Pan, rozgniewał się, a ogień się zapalił przeciw Jakóbowi, także i popędliwość powstała przeciw Izraelowi; <p><br/>
<p> Przeto, iż nie wierzyli Bogu, a nie mieli nadziei w zbawieniu jego. <p><br/>
<p> Choć był rozkazał obłokom z góry, i forty niebieskie otworzył. <p><br/>
<p> I spuścił im jako deszcz mannę ku pokarmowi, a pszenicę niebieską dał im. <p><br/>
<p> Chleb mocarzów jadł człowiek, a zesłał im pokarmów do sytości. <p><br/>
<p> Obrócił wiatr ze wschodu na powietrzu, a przywiódł mocą swą wiatr z południa; <p><br/>
<p> I spuścił na nich mięso jako proch, i ptastwo skrzydlate jako piasek morski; <p><br/>
<p> Spuścił je w pośród obozu ich, wszędy około namiotów ich. <p><br/>
<p> I jedli, a nasyceni byli hojnie, i dał im, czego żądali. <p><br/>
<p> A gdy jeszcze nie wypełnili żądości swej, gdy jeszcze pokarm był w ustach ich: <p><br/>
<p> Tedy zapalczywość Boża przypadła na nich, i pobił tłustych ich, a przedniejszych z Izraela poraził. <p><br/>
<p> Ale w tem wszystkiem jeszcze grzeszyli, i nie wierzyli cudom jego; <p><br/>
<p> Przetoż sprawił, że marnie dokonali dni swoich, i lat swoich w strachu. <p><br/>
<p> Gdy ich tracił, jeźliże go szukali, i nawracali się, a szukali z rana Boga, <p><br/>
<p> Przypominając sobie, iż Bóg był skałą ich, a Bóg najwyższy odkupicielem ich: <p><br/>
<p> (Aczkolwiek pochlebiali mu usty swemi, i językiem swoim kłamali mu; <p><br/>
<p> A serce ich nie było szczere przed nim, ani wiernymi byli w przymierzu jego.) <p><br/>
<p> On jednak będąc miłosierny odpuszczał nieprawości ich, a nie zatracał ich, ale częstokroć odwracał gniew swój, a nie pobudzał wszystkiego gniewu swego; <p><br/>
<p> Bo pamiętał, że są ciałem, wiatrem, który odchodzi, a nie wraca się zaś. <p><br/>
<p> Jako go często draźnili na puszczy, i do boleści przywodzili na pustyniach? <p><br/>
<p> Bo coraz kusili Boga, a Świętemu Izraelskiemu granice zamierzali. <p><br/>
<p> Nie pamiętali na rękę jego, i na on dzień, w który ich wybawił z utrapienia; <p><br/>
<p> Gdy czynił w Egipcie znaki swoje, a cuda swe na polu Soan; <p><br/>
<p> Gdy obrócił w krew rzeki ich, i strumienie ich, tak, że z nich pić nie mogli. <p><br/>
<p> Przepuścił na nich rozmaite muchy, aby ich kąsały, i żaby, aby ich gubiły: <p><br/>
<p> I dał chrząszczom urodzaje ich, a prace ich szarańczy. <p><br/>
<p> Potłukł gradem szczepy ich, a drzewa leśnych fig ich gradem lodowym. <p><br/>
<p> I podał gradowi bydło ich, a majętność ich węglu ognistemu. <p><br/>
<p> Posłał na nich gniew zapalczywości swojej, popędliwość, i rozgniewanie, i uciśnienie, przypuściwszy na nich aniołów złych. <p><br/>
<p> Wyprostował ścieżkę gniewowi swemu, nie zachował od śmierci duszy ich, i na bydło ich powietrze dopuścił; <p><br/>
<p> I pobił wszystko pierworodztwo w Egipcie, pierwiastki mocy ich w przybytkach Chamowych; <p><br/>
<p> Ale jako owce wyprowadził lud swój, a wodził ich jako stada po puszczy. <p><br/>
<p> Wodził ich w bezpieczeństwie, tak, że się nie lękali, (a nieprzyjaciół ich okryło morze,) <p><br/>
<p> Aż ich przywiódł do świętej granicy swojej, na onę górę, której nabyła prawica jego. <p><br/>
<p> I wyrzucił przed twarzą ich narody, i sprawił, że im przyszły na sznur dziedzictwa ich, ażeby mieszkały w przybytkach ich pokolenia Izraelskie. <p><br/>
<p> A wszakże przecież kusili i draźnili Boga najwyższego, a świadectwa jego nie strzegli. <p><br/>
<p> Ale się odwrócili, i przewrotnie się obchodzili, jako i ojcowie ich; wywrócili się jako łuk omylny. <p><br/>
<p> Bo go wzruszyli do gniewu wyżynami swemi, a rytemi bałwanami swemi pobudzili go do zapalczywości. <p><br/>
<p> Co słysząc Bóg rozgniewał się, i zbrzydził sobie bardzo Izraela, <p><br/>
<p> Tak, że opuściwszy przybytek w Sylo, namiot, który postawił między ludźmi, <p><br/>
<p> Podał w niewolę moc swoję, i sławę swoję w ręce nieprzyjacielskie. <p><br/>
<p> Dał pod miecz lud swój, a na dziedzictwo swoje rozgniewał się. <p><br/>
<p> Młodzieńców jego ogień pożarł, a panienki jego nie były uczczone. <p><br/>
<p> Kapłani jego od miecza polegli, a wdowy jego nie płakały. <p><br/>
<p> Lecz potem ocucił się Pan jako ze snu, jako mocarz wykrzykający od wina. <p><br/>
<p> I zaraził nieprzyjaciół swoich na pośladkach, a na wieczną hańbę podał ich. <p><br/>
<p> Ale choć wzgardził namiotem Józefowym, a pokolenia Efraimowego nie obrał, <p><br/>
<p> Wszakże obrał pokolenie Judowe, i górę Syon, którą umiłował. <p><br/>
<p> I wystawił sobie jako pałac wysoki świątnicę swoję, jako ziemię, którą ugruntował na wieki. <p><br/>
<p> I obrał Dawida sługę swego, wziąwszy go z obór owczych; <p><br/>
<p> Gdy chodził za owcami kotnemi, przyprowadził go, aby pasł Jakóba, lud jego, i Izraela, dziedzictwo jego; <p><br/>
<p> Który ich pasł w szczerości serca swego, a w roztropności rąk swoich prowadził ich. <p><br/>
<p> Psalm podany Asafowi.   O Boże! wtargnęli poganie w dziedzictwo twoje, splugawili kościół twój święty, obrócili Jeruzalem w kupy gruzu. <p><br/>
<p> Dali trupy sług twoich na pokarm ptastwu powietrznemu, ciała świętych twoich bestyjom ziemskim. <p><br/>
<p> Wylali krew ich jako wodę około Jeruzalemu, a nie był, ktoby ich pochował. <p><br/>
<p> Staliśmy się pohańbieniem u sąsiadów naszych; śmiechowiskiem i igrzyskiem u tych, którzy są około nas. <p><br/>
<p> Dokądże, o Panie? azaż na wieki gniewać się będziesz? a jako ogień pałać będzie zapalczywość twoja? <p><br/>
<p> Wylij gniew twój na pogan, którzy cię nie znają, i na królestwa, które imienia twego nie wzywają. <p><br/>
<p> Albowiemci pożarli Jakóba, a mieszkanie jego spustoszyli. <p><br/>
<p> Nie wspominajże nam przeszłych nieprawości naszych; niech nas rychło uprzedzi miłosierdzie twoje, bośmy bardzo znędzeni. <p><br/>
<p> Wspomóżże nas, o Boże zbawienia naszego! dla chwały imienia twego, a wyrwij nas, i bądź miłościw grzechom naszym dla imienia twego. <p><br/>
<p> Przeczżeby mieli mówić poganie: Gdzież jest Bóg ich? Bądź znacznym między poganami, przed oczyma naszemi, dla pomsty krwi sług twoich, która jest wylana. <p><br/>
<p> Niech przyjdzie przed oblicze twoje narzekanie więźniów, a według wielkości ramienia twego zachowaj ostatki tych, co są na śmierć skazani. <p><br/>
<p> A oddaj sąsiadom naszym siedmiorako na łono ich za pohańbienie ich, któreć uczynili, o Panie! <p><br/>
<p> Ale my lud twój i owce pastwiska twego, będziemy cię wysławiali na wieki; od narodu do narodu będziemy opowiadać chwałę twoję. <p><br/>
<p> Przedniejszemu śpiewakowi na Sosannim psalm świadectwa Asafowi.    O Pasterzu Izraelski! posłuchaj, który prowadzisz Józefa jako stado owiec; który siedzisz na Cherubinach, rozjaśnij się. <p><br/>
<p> Wzbudź moc swoję przed Efraimem, i Benjaminem, i Manasesem, a przybądź na wybawienie nasze. <p><br/>
<p> O Boże! przywróć nas, a rozjaśnij nad nami oblicze twoje, a będziemy zbawieni. <p><br/>
<p> Panie, Boże zastępów! dokądże się będziesz gniewał na modlitwę ludu swego? <p><br/>
<p> Nakarmiłeś ich chlebem płaczu, i napoiłeś ich łzami miarą wielką. <p><br/>
<p> Wystawiłeś nas na zwadę sąsiadom naszym; a nieprzyjaciołom naszym, aby sobie z nas śmiech stroili. <p><br/>
<p> O Boże zastępów; przywróć nas, a rozjaśnij nad nami oblicze twoje, a będziemy zbawieni. <p><br/>
<p> Tyś macicę winną z Egiptu przeniósł; wyrzuciłeś pogan, a wsadziłeś ją. <p><br/>
<p> Uprzątnąłeś dla niej, i sprawiłeś, że się rozkorzeniła i napełniła ziemię. <p><br/>
<p> Okryte są góry cieniem jej, a gałęzie jej jako najwyższe cedry. <p><br/>
<p> Rozpuściła latorośle swe aż do morza, i aż do rzeki gałązki swe. <p><br/>
<p> Przeczżeś tedy rozwalił płot winnicy, tak, że ją szarpają wszyscy, którzy mimo drogą idą? <p><br/>
<p> Zniszczył ją wieprz dziki, a zwierz polny spasł ją. <p><br/>
<p> O Boże zastępów! nawróć się proszę, spojrzyj z nieba, i obacz, a nawiedź tę winną macicę; <p><br/>
<p> Tę winnicę, którą szczepiła prawica twoja, i latorosłki, któreś sobie zmocnił. <p><br/>
<p> Spalona jest ogniem, i wyrąbana; ginie od zapalczywości oblicza twego. <p><br/>
<p> Niech będzie ręka twoja nad mężem prawicy twojej, nad synem człowieczym, któregoś sobie zmocnił. <p><br/>
<p> A nie odstąpimy od ciebie; zachowaj nas przy żywocie, a imienia twego wzywać będziemy. <p><br/>
<p> O Panie, Boże zastępów! nawróćże nas zasię; rozjaśnij nad nami oblicze twoje, a będziemy zbawieni. <p><br/>
<p> Przedniejszemu śpiewakowi na Gittyt, Asafowi.    Wesoło śpiewajcie Bogu mocy naszej; wykrzykajcie Bogu Jakóbowemu. <p><br/>
<p> Weźmijcie psalm, przydajcie bębęn, i wdzięczną harfę z lutnią. <p><br/>
<p> Zatrąbcie w trąbę na nowiu miesiąca, czasu ułożonego, w dzień święta naszego uroczystego. <p><br/>
<p> Albowiem jest postanowienie w Izraelu, prawo Boga Jakóbowego. <p><br/>
<p> Na świadectwo w Józefie wystawił je, kiedy był wyszedł przeciw ziemi egipskiej, kędym słyszał język, któregom nie rozumiał. <p><br/>
<p> Wybawiłem, mówi Bóg, od brzemienia ramię jego, a ręce jego od dźwigania kotłów uwolnione. <p><br/>
<p> Gdyś mię w ucisku wzywał. wyrwałem cię, i wysłuchałem cię w skrytości gromu, doświadczałem cię u wód poswarku. Sela. <p><br/>
<p> Tedym rzekł: Słuchaj, ludu mój! a oświadczę się przeciwko tobie, o Izraelu! będzieszli mię słuchał. <p><br/>
<p> I nie będziesz miał boga cudzego, ani się będziesz kłaniał bogu obcemu; <p><br/>
<p> (Albowiem Jam Pan, Bóg twój, którym cię wywiódł z ziemi Egipskiej;) otwórz usta twoje, a napełnięć je. <p><br/>
<p> Ale lud mój nie usłuchał głosu mego, a Izrael nie przestał na mnie. <p><br/>
<p> Przetoż puściłem ich za żądzami serca ich, i chodzili za radami swemi. <p><br/>
<p> Oby mię był lud mój posłuchał, a Izrael drogami mojemi chodził! <p><br/>
<p> W krótkim czasie bym był nieprzyjaciół ich poniżył, a przeciw nieprzyjaciołom ich obróciłbym rękę swą. <p><br/>
<p> Ci, którzy w nienawiści mają Pana, choć obłudnie, poddaćby się im musieli, i byłby czas ich aż na wieki. <p><br/>
<p> I karmiłbym ich tłustością pszenicy, a miodem z opoki nasyciłbym ich. <p><br/>
<p> Psalm Asafowy.  Bóg stoi w zgromadzeniu Bożem, a w pośród bogów sądzi i mówi: <p><br/>
<p> Dokądże będziecie niesprawiedliwie sądzić, a osoby niezbożników przyjmować? Sela. <p><br/>
<p> Czyńcie sprawiedliwość ubogiemu i sierotce; utrapionego i niedostatecznego usprawiedliwiajcie. <p><br/>
<p> Wyrwijcie chudzinę i nędznego, a z ręki niepobożnej wyrwijcie go. <p><br/>
<p> Lecz oni nic nie wiedzą, ani rozumieją; w ciemnościach ustawicznie chodzą; zaczem się zachwiały wszystkie grunty ziemi. <p><br/>
<p> Jam rzekł: Bogowieście, a synami Najwyższego wy wszyscy jesteście. <p><br/>
<p> A wszakże jako i inni ludzie pomrzecie, a jako jeden z książąt upadniecie. <p><br/>
<p> Powstańże, o Boże! a sądź ziemię; albowiem ty dziedzicznie trzymasz wszystkie narody. <p><br/>
<p> Pieśń i psalm Asafowy.   O Boże! nie milczże, nie bądź jako ten, co nie słyszy, i nie chciej się uspokoić, o Boże! <p><br/>
<p> Bo się oto nieprzyjaciele twoi burzą, a ci, którzy cię w nienawiści mają, podnoszą głowę. <p><br/>
<p> Przeciwko ludowi twemu wymyślili chytrą radę, a spiknęli się przeciw tym, których ty ochraniasz; <p><br/>
<p> Mówiąc: Pójdźcie, a wytraćmy ich, niech nie będą narodem, tak, żeby i nie wspominano więcej imienia Izraelskiego. <p><br/>
<p> Albowiem spiknęli się jednomyślnie, przymierze przeciwko tobie uczynili: <p><br/>
<p> Namioty Edomczyków, i Ismaelczyków, Moabczyków, i Agareńczyków, <p><br/>
<p> Giebalczyków, i Ammonitczyków, i Amalekitczyków, także Filistyńczyków z tymi, którzy mieszkają w Tyrze; <p><br/>
<p> Więc i Assyryjczycy złączyli się z nimi, będąc ramieniem synom Lotowym. Sela. <p><br/>
<p> Uczyńże im tak jako Madyjanczykom, jako Sysarze, jako Jabinowi u potoku Cyson. <p><br/>
<p> Którzy są wygładzeni w Endor; stali się jako gnój na ziemi. <p><br/>
<p> Obchodźże się z nimi, i z ich hetmanami, jako z Orebem, i jako z Zebą, i jako z Zebeem, i jako z Salmanem, ze wszystkimi książętami ich; <p><br/>
<p> Bo rzekli: Posiądźmy dziedzicznie przybytki Boże. <p><br/>
<p> Boże mój! uczyńże ich jako koło, i jako źdźbło przed wiatrem. <p><br/>
<p> Jako ogień, który las pali, i jako płomień, który zapala góry. <p><br/>
<p> Tak ich ty wichrem twoim ścigaj, a burzą twą zatrwóż ich. <p><br/>
<p> Napełnij twarze ich pohańbieniem, aby szukali imienia twego, Panie! <p><br/>
<p> Niech będą zawstydzeni i ustraszeni aż na wieki, a będąc pohańbieni niech zaginą. <p><br/>
<p> A tak niech poznają, żeś ty, którego imię jest Pan, tyś sam Najwyższym nad wszystką ziemią. <p><br/>
<p> Przedniejszemu śpiewakowi na Gittyt, synom Korego psalm.   O jako są miłe przybytki twoje, Panie zastępów! <p><br/>
<p> Żąda i bardzo tęskni dusza moja do sieni Pańskich; serce moje i ciało moje pochutniwa sobie do Boga żywego. <p><br/>
<p> Oto i wróbel znalazł sobie domek, i jaskółka gniazdo swoje, gdzie pokłada ptaszęta swe, u ołtarzów twoich, Panie zastępów, królu mój i Boże mój! <p><br/>
<p> Błogosławieni, którzy mieszkają w domu twoim; będą cię na wieki chwalić. Sela. <p><br/>
<p> Błogosławiony człowiek, który ma siłę swoję w tobie, i w których sercu są drogi twoje. <p><br/>
<p> Którzy idąc przez dolinę morwów, za źródło go sobie pokładają, i deszcz pożegnania przychodzi na nich. <p><br/>
<p> I idą huf za hufem, a ukazują się przed Bogiem na Syonie. <p><br/>
<p> O Panie, Boże zastępów! wysłuchaj modlitwę moję; przyjmij w uszy twe, o Boże Jakóbowy. Sela. <p><br/>
<p> O Boże, tarczo nasza! obacz, a wejrzyj na oblicze pomazańca twego. <p><br/>
<p> Albowiem lepszy jest dzień w sieniach twoich, niż gdzie indziej tysiąc; obrałem sobie raczej w progu siedzieć w domu Boga swego, niżeli mieszkać w przybytkach niezbożników. <p><br/>
<p> Albowiem Pan Bóg jest słońcem i tarczą: tuć łaski i chwały Pan udziela, i nie odmawia, co jest dobrego, tym, którzy chodzą w niewinności. <p><br/>
<p> Panie zastępów! błogosławiony człowiek, który ma nadzieję w tobie. <p><br/>
<p> Przedniejszemu śpiewakowi synom Korego psalm.   Łaskęś, Panie!niekiedy pokazywał ziemi twojej; przywróciłeś zasię z niewoli Jakóba. <p><br/>
<p> Odpuściłeś nieprawość ludu twojego, pokryłeś wszelki grzech ich. Sela. <p><br/>
<p> Uśmierzyłeś wszystek gniew twój, odwróciłeś od zapalczywości popędliwość twoję. <p><br/>
<p> Przywróć nas, o Boże zbawienia naszego; a uczyń wstręt gniewowi swemu przeciwko nam. <p><br/>
<p> Izali na wieki gniewać się będziesz na nas? a rozciągniesz gniew twój od rodzaju do rodzaju? <p><br/>
<p> Izali ty obróciwszy się, nie ożywisz nas, tak, aby się lud twój rozradował w tobie? <p><br/>
<p> Panie! okaż nam miłosierdzie twoje, a daj nam zbawienie swoje. <p><br/>
<p> Ale posłucham, co rzecze Bóg, on Pan mocny; zaiste mówi pokój do ludu swego, i do świętych swoich, byle się jedno zaś do głupstwa nie wracali. <p><br/>
<p> Zaisteć bliskie jest zbawienie jego tym, którzy się go boją; a przebywać będzie chwała jego w ziemi naszej. <p><br/>
<p> Miłosierdzie i prawda spotkają się z sobą; sprawiedliwość i pokój pocałują się. <p><br/>
<p> Prawda z ziemi wyrośnie, a sprawiedliwość z nieba wyjrzy. <p><br/>
<p> Da też Pan i doczesne dobra, a ziemia nasza wyda owoc swój. <p><br/>
<p> Sprawi, że sprawiedliwość przed twarzą jego pójdzie, gdy postawi na drodze nogi swoje.<p><br/>
<p> Modlitwa Dawidowa.  Nakłoń, Panie! ucha twego, a wysłuchaj mię; bomci nędzny i ubogi. <p><br/>
<p> Strzeżże duszy mojej, bom jest ten, którego ty miłujesz; zachowaj sługę twego, Boże mój! który ma nadzieję w tobie. <p><br/>
<p> Zmiłuj się nademną, Panie, albowiem do ciebie na każdy dzień wołam. <p><br/>
<p> Rozwesel duszę sługi twego; bo do ciebie, o Panie! duszę swą podnoszę. <p><br/>
<p> Boś ty, Panie! dobry i litościwy, i wielce miłosierny wszystkim, którzy cię wzywają. <p><br/>
<p> Wysłuchajże, Panie! modlitwę moję, a posłuchaj pilnie głosu prośby mojej. <p><br/>
<p> Wzywam cię w dzień ucisku mego; bo mię ty wysłuchasz. <p><br/>
<p> Nie masz żadnego podobnego tobie między bogami, o Panie! i nie masz takowych spraw, jako są twoje. <p><br/>
<p> Wszystkie narody, któreś ty stworzył, przychodząc kłaniać się będą przed obliczem twojem, Panie! i wielbić będą imię twoje. <p><br/>
<p> Boś ty jest wielki, a czynisz cuda; tyś sam jest Bogiem. <p><br/>
<p> Naucz mię, Panie, drogi twojej, abym chodził w prawdzie twojej, a ustanów serce moje w bojaźni imienia twego; <p><br/>
<p> A będę cię chwalił, Panie, Boże mój! ze wszystkiego serca mego, i będę wielbił imię twoje na wieki, <p><br/>
<p> Ponieważ miłosierdzie twoje wielkie jest nademną, a tyś wyrwał duszę moję z dołu głębokiego. <p><br/>
<p> O Boże! powstali hardzi przeciwko mnie, a rota okrutników szukała duszy mojej, ci, którzy cię przed oczyma nie mają. <p><br/>
<p> Ale ty, Panie, Boże miłosierny i litościwy, i nierychły ku gniewu, i wielce miłosierny, i prawdziwy! <p><br/>
<p> Wejrzyj na mię, a zmiłuj się nademną, dajże moc twoję słudze twemu, a zachowaj syna służebnicy twojej. <p><br/>
<p> Okaż mi znak dobroci twojej, aby to widząc ci, którzy mię mają w nienawiści, zawstydzeni byli, żeś mię ty, Panie! poratował, i pocieszyłeś mię. <p><br/>
<p> Synom Korego psalm i pieśń.  Fundament jego jest na górach świętych. <p><br/>
<p> Umiłował Pan bramy Syońskie nad wszystkie przybytki Jakóbowe. <p><br/>
<p> Sławne o tobie rzeczy powiadają, o miasto Boże! Sela. <p><br/>
<p> Wspomnę na Egipt, i na Babilon przed swymi znajomymi; oto i Filistyńczycy, i Tyryjczycy, i Murzyni rzeką, że się tu każdy z nich urodził. <p><br/>
<p> Także i o Syonie mówić będą:Ten i ów urodził się w nim; a sam Najwyższy ugruntuje go. <p><br/>
<p> Pan policzy narody, gdy je popisywać będzie, mówiąc:Ten się tu urodził. Sela. <p><br/>
<p> Przetoż o tobie śpiewać będą z pląsaniem wszystkie siły żywota mego. <p><br/>
<p> Pieśń a psalm synów Korego przedniejszemu śpiewakowi na Machalat ku śpiewaniu, nauczający, (złożony)od Hemana Ezrahytczyka.    Panie, Boże zbawienia mego! we dnie i w nocy wołam do ciebie. <p><br/>
<p> Niech przyjdzie przed oblicze twoje modlitwa moja; nakłoń ucha twego do wołania mego. <p><br/>
<p> Bo nasycona jest utrapieniem dusza moja, a żywot mój przybliżył się aż do grobu. <p><br/>
<p> Poczytano mię między tych, którzy zstępują do dołu; byłem jako człowiek bez wszelakiej mocy. <p><br/>
<p> Policzony jestem między umarłymi; jestem jako pobici, leżący w grobie, na których więcej nie pamiętasz, którzy są od ręki twojej wytraceni. <p><br/>
<p> Spuściłeś mię w dół najgłębszy, do najciemniejszego i najgłębszego miejsca. <p><br/>
<p> Doległa mię zapalczywość twoja, a wszystkiemi nawałnościami twemi przytłoczyłeś mię. Sela. <p><br/>
<p> Dalekoś oddalił znajomych moich odemnie, którymeś mię bardzo obrzydził, a takiem zawarty, że mi nie lza wynijść. <p><br/>
<p> Oko moje zemdlało od utrapienia mego; wzywam cię, Panie! na każdy dzień, wyciągając do ciebie ręce moje. <p><br/>
<p> Izali przed umarłymi cuda czynić będziesz? izali umarli powstaną, aby cię wysławiali? Sela. <p><br/>
<p> Izali opowiadane będzie w grobie miłosierdzie twoje? a prawda twoja w zginieniu? <p><br/>
<p> Izali poznają w ciemnościach cuda twoje? a sprawiedliwość twoję w ziemi zapamiętania? <p><br/>
<p> Lecz ja, Panie! do ciebie wołam, a z poranku uprzedza cię modlitwa moja. <p><br/>
<p> Przeczże, o Panie! odrzucasz duszę moję, a zakrywasz oblicze twoje przedemną? <p><br/>
<p> Jamci utrapiony, i prawie już umierający od gwałtu; ponoszę strachy twoje, i trwożę sobą. <p><br/>
<p> Powstał przeciwko mnie srogi gniew twój, a strachy twoje wytraciły mię. <p><br/>
<p> Ogarniają mię jako woda przez cały dzień; otaczają mię gromadno. <p><br/>
<p> Oddaliłeś odemnie przyjaciela i towarzysza, a znajomym moim jestem jako w ciemności. <p><br/>
<p> Nauczający (złożony) od Etana Ezrahytczyka.   O miłosierdziach Pańskich na wieki śpiewać będę; od narodu do narodu opowiadać będę usty swemi prawdę twoję. <p><br/>
<p> Rzekłem bowiem: Miłosierdzie na wieki budowane będzie; na niebiosach utwierdziłeś prawdę twoję, o którejś rzekł: <p><br/>
<p> Postanowiłem przymierze z wybranym moim: przysiągłem Dawidowi, słudze swemu, <p><br/>
<p> Że aż na wieki utwierdzę nasienie twoje, a zbuduję od narodu do narodu stolicę twoję.Sela. <p><br/>
<p> Przetoż, Panie! wysławiają niebiosa cud twój, i prawdę twoję w zgromadzeniu świętych. <p><br/>
<p> Albowiem któż na niebie przyrównany może być Panu? kto podobien jest Panu między synami mocarzów? <p><br/>
<p> I w zgromadzeniu świętych bardzo jest Bóg straszliwy, a straszny nade wszystkich, którzy są około niego. <p><br/>
<p> Panie, Boże zastępów! któż jest jakoś ty, Pan mocny? bo prawda twoja jest około ciebie. <p><br/>
<p> Ty panujesz nad nadętością morską; gdy się podnoszą nawałności jego, ty je skracasz. <p><br/>
<p> Tyś potawrł Egipt jako zranionego; mocą ramienia twego rozproszyłeś nieprzyjaciół twoich. <p><br/>
<p> Twojeć są niebiosa, twoja też i ziemia; okrąg świata i pełność jego tyś ugruntował. <p><br/>
<p> Tyś stworzył północy i południe; Tabor i Hermon śpiewają o imieniu twojem. <p><br/>
<p> Ramię twoje mocne jest; można jest ręka twoja, a wywyższona jest prawica twoja. <p><br/>
<p> Sprawiedliwość i sąd są gruntem stolicy twojej; miłosierdzie i prawda uprzedzają oblicze twoje. <p><br/>
<p> Błogosławiony lud, który zna dźwięk twój; Panie! w światłości oblicza twego chodzić będą. <p><br/>
<p> W imieniu twojem weselić się będą każdego dnia, a w sprwiedliwości twojej wywyższać się będą. <p><br/>
<p> Boś ty jest chwałą mocy ich, a za wolą twoją wywyższy się róg nasz. <p><br/>
<p> Bo od Pana jest tarcza nasza, a od świętego Izraelskiego król nasz. <p><br/>
<p> W on czas mówiąc w widzeniu do świętego twego rzekłeś: Położyłem ratunek w ręku mocarza, wywyższyłem wybranego z ludu. <p><br/>
<p> Znalazłem Dawida, sługę mego; olejkiem świętym moim pomazałem go. <p><br/>
<p> Przetoż ręka moja będzie stała przy nim, a ramię moje posili go. <p><br/>
<p> Nie uciśnie go nieprzyjaciel, a syn nieprawości nie utrapi go. <p><br/>
<p> Bo potrę przed twarzą jego przeciwników jego, a tych, którzy go mają w nienawiści, porażę. <p><br/>
<p> Nadto prawda moja i miłosierdzie moje z nim będzie, a w imieniu mojem wywyższony będzie róg jego. <p><br/>
<p> I położę na morzu rękę jego i na rzekach prawicę jego. <p><br/>
<p> On wołając rzecze: Tyś ojciec mój, Bóg mój, i skała zbawienia mego, <p><br/>
<p> Ja go też za pierworodnego wystawię, i za wyższego nad królami ziemi. <p><br/>
<p> Na wieki mu zachowam miłosierdzie moje, a przymierze moje stałe będzie przy nim. <p><br/>
<p> I uczynię, że na wieki będzie trwało nasienie jego, a stolica jego jako dni niebios. <p><br/>
<p> Ale jeźliby synowie jego opuścili zakon mój, a w sądach moich nie chodzili; <p><br/>
<p> Jeźliby ustawy moje splugawili, a przykazań moich nie przestrzegali: <p><br/>
<p> Tedy nawiedzę rózgą przestępstwo ich, a karaniem nieprawość ich. <p><br/>
<p> Ale miłosierdzia swego nie odejmę od niego, ani skłamię przeciw prawdzie mojej. <p><br/>
<p> Nie splugawię przymierza mego, a tego, co wyszło z ust moich, nie odmienię. <p><br/>
<p> Razem przysiągł przez świętobliwość moję, że nie skłamię Dawidowi, <p><br/>
<p> A że nasienie jego zostanie na wieki, a stolica jego jako słońce przedemną; <p><br/>
<p> Jako miesiąc będzie utwierdzone na wieki, i jako świadkowie na niebie godnowierni. Sela. <p><br/>
<p> Aleś go ty odrzucił i wzgardził; rozgniewałeś się na pomazańca twego. <p><br/>
<p> Zrzuciłeś przymierze z sługą twoim; strąciłeś na ziemię koronę jego. <p><br/>
<p> Roztargałeś wszystkie płoty jego, i basztyś jego rozwalił. <p><br/>
<p> Szarpają go wszyscy, którzy drogą mimo idą; pośmiewiskiem jest i sąsiadom swoim. <p><br/>
<p> Wywyższyłeś prawicę przeciwników jego; uweseliłeś wszysstkich nieprzyjaciół jego. <p><br/>
<p> I ostrze miecza jego stępiłeś, a nie ratowałeś go w bitwie. <p><br/>
<p> Zniosłeś ochędóstwo jego, a stolicę jego uderzyłeś o ziemię. <p><br/>
<p> Ukróciłeś dni młodości jego, a przyodziałeś go hańbą. Sela. <p><br/>
<p> Dokądże, Panie! na wiekiż się kryć będziesz? także będzie jako ogień pałać zapalczywość twoja? <p><br/>
<p> Wspomnijże na mię, jako krótki jest wiek mój; azaś próżno stworzył wszystkich synów ludzkich? <p><br/>
<p> Któż z ludzi tak żyć może, aby nie oglądał śmierci? któż wyrwie duszę swą z mocy grobu? Sela. <p><br/>
<p> Gdzież są litości twoje dawne, o Panie! któreś przysiągł Dawidowi w prawdzie swej? <p><br/>
<p> Wspomnij, Panie! na zelżywość sług twoich, a jakom ponosił wzgardę w zanadrzu swem od wszystkich narodów możnych. <p><br/>
<p> Panie! jako urągali nieprzyjaciele twoi, jako urągali ścieżkom pomazańca twego. <p><br/>
<p> Niech będzie błogosławiony Pan aż na wieki. Amen, Amen. <p><br/>
<p> Modlitwa Mojżesza, męża Bożego.   Panie! tyś bywał ucieczką naszą od narodu do narodu. <p><br/>
<p> Pierwej niżli góry stanęły i niżliś wykształtował ziemię, i okrąg świata, oto zaraz od wieku aż na wieki tyś jest Bogiem. <p><br/>
<p> Ty znowu człowieka w proch obracasz, a mówisz: Nawróćcie się synowie ludzcy. <p><br/>
<p> Albowiem tysiąc lat przed oczyma twemi są jako dzień wczorajszy, który przeminął, i jako straż nocna. <p><br/>
<p> Powodzią porywasz ich; są jako sen, i jako trawa, która z poranku rośnie. <p><br/>
<p> Z poranku kwitnie i rośnie; ale w wieczór bywa pokoszona, i usycha. <p><br/>
<p> Albowiem od gniewu twego giniemy, a popędliwością twoją jesteśmy przestraszeni. <p><br/>
<p> Położyłeś nieprawości nasze przed sobą, tajne występki nasze przed jasnością oblicza twego. <p><br/>
<p> Skąd wszystkie dni nasze nagle przemijają dla gniewu twego; jako słowa niszczeją lata nasze. <p><br/>
<p> Dni wieku naszego jest lat siedmdziesiąt, a jeźli kto duższy, lat ośmdziesiąt, a to, co najlepszego w nich, tylko kłopot i nędza, a gdy to pominie, tedy prędko odlatujemy. <p><br/>
<p> Ale któż zna srogość gniewu twego? albo kto bojąc się ciebie zna zapalczywość twoję? <p><br/>
<p> Nauczże nas obliczać dni naszych, abyśmy przywiedli serce do mądrości. <p><br/>
<p> Nawróćże się, Panie! dokądże odwłaczasz? zlitujże się nad sługami twymi. <p><br/>
<p> Nasyćże nas z poranku miłosierdziem twojem; tak, abyśmy wesoło śpiewać i radować się mogli po wszystkie dni nasze. <p><br/>
<p> Rozweselże nas według dni, którycheś nas utrapił, według lat, którycheśmy doznali złego. <p><br/>
<p> Niech będzie znaczna przy sługach twoich sprawa twoja, a chwała twoja przy synach ich. <p><br/>
<p> Niech będzie przyjemność Pana, Boga naszego, przy nas, a sprawę rąk naszych utwierdź między nami, sprawę rąk naszych utwierdź, Panie! <p><br/>
<p> Ten, który mieszka w ochronie Najwyższego, i w cieniu Wszechmocnego przebywać będzie; <p><br/>
<p> Rzecze Panu: Nadzieja moja i zamek mój, Bóg mój, w nim nadzieję mieć będę. <p><br/>
<p> Onci zaiste wybawi cię z sidła łowczego, i z powietrza najjadowitszego. <p><br/>
<p> Pierzem swem okryje cię, a pod skrzydłami jego bezpiecznym będziesz; prawda jego tarczą i puklerzem. <p><br/>
<p> Nie ulękniesz się strachu nocnego, ani strzały latającej we dnie; <p><br/>
<p> Ani zarazy morowej, która przechodzi w ciemności, ani powietrza morowego, które zatraca w południe. <p><br/>
<p> Padnie po boku twym tysiąc, a dziesięć tysięcy po prawej stronie twojej; ale się do ciebie nie przybliży. <p><br/>
<p> Tylko to oczyma twemi obaczysz, a nagrodę niepobożnych oglądasz. <p><br/>
<p> Ponieważeś ty Pana, który jest nadzieją moją, i Najwyższego, za przybytek swój położył: <p><br/>
<p> Nie spotka cię nic złego, ani jaka plaga przybliży się do namiotu twego. <p><br/>
<p> Albowiem Aniołom swoim przykazał o tobie, aby cię strzegli na wszystkich drogach twoich. <p><br/>
<p> Na rękach nosić cię będą, byś snać nie obraził o kamień nogi twojej. <p><br/>
<p> Po lwie, i po bazyliszku deptać będziesz, lwię i smoka podepczesz. <p><br/>
<p> Iż się we mnie, mówi Pan, rozkochał, wyrwę go, i wywyższę go, przeto, iż poznał imię moje. <p><br/>
<p> Będzie mię wzywał, a wysłucham go; Ja z nim będę w utrapieniu, wyrwę go, i uwielbię go. <p><br/>
<p> Długością dni nasycę go, i okażę mu zbawienie moje. <p><br/>
<p> Psalm a pieśń na dzień sobotni.    Dobra rzecz jest wysławiać Pana, a śpiewać imieniowi twemu, o Najwyższy. <p><br/>
<p> Opowiadać z poranku miłosierdzie twoje, i prawdę twoję na każdą noc, <p><br/>
<p> Na instrumencie o dziesięciu strunach, na lutni, i na harfie z śpiewaniem. <p><br/>
<p> Albowiemeś mię rozweselił, Panie! sprawami twemi; o sprawach rąk twoich śpiewać będę. <p><br/>
<p> O jako wielmożne są sprawy twoje, Panie! bardzo głębokie są myśli twoje. <p><br/>
<p> Człowiek bydlęcy nie zna, a głupi nie zrozumiewa tego, <p><br/>
<p> Iż wyrastają niezbożnicy jako ziele, a kwitną wszyscy, którzy czynią nieprawość, aby byli wykorzenieni aż na wieki; <p><br/>
<p> Ale ty, o Najwyższy! jesteś Panem na wieki. <p><br/>
<p> Albowiem, oto nieprzyjaciele twoi, Panie! albowiem oto nieprzyjaciele twoi zginą; rozproszeni będą wszyscy, którzy czynią nieprawość. <p><br/>
<p> Ale róg mój wywyższysz jako jednorożców; pokropiony będę olejkiem świeżym. <p><br/>
<p> I ujrzy oko moje nieszczęście tych, co na mię czyhają; o złośnikach, którzy powstawają przeciwko mnie, usłyszą uszy moje. <p><br/>
<p> Sprawiedliwy jako palma zakwitnie, jako cedra na Libanie rozmnoży się. <p><br/>
<p> Wszczepieni w domu Pańskim, w sieniach Boga naszego zakwitną. <p><br/>
<p> Nawet i w sędziwości przyniosą owoc, czerstwymi i zielonymi będą; <p><br/>
<p> Aby to opowiadano, że uprzejmym jest Pan, skała moja, a że w nim nie masz żadnej nieprawości. <p><br/>
<p> Pan króluje, oblekł się w dostojność; oblekł się Pan w możność, i przepasał się; utwierdził też okrąg świata, aby się nie poruszył. <p><br/>
<p> Utwierdzona jest stolica twoja przed wszystkiemi czasy; tyś jest od wieczności. <p><br/>
<p> Podniosły rzeki, o Panie! podniosły rzeki szum swój; podniosły rzeki nawałności swoje. <p><br/>
<p> Nad szum wielkich wód, nad mocne wały morskie mocniejszy jest Pan na wysokości. <p><br/>
<p> Świadectwa twoje są bardzo pewne; świętobliwość, Panie! jest domu twego ozdobą na wieczne dni. <p><br/>
<p> Boże pomst! Panie Boże pomst! rozjaśnij się! <p><br/>
<p> Podnieś się, o Sędzio wszystkiej ziemi! a daj zapłatę pysznym. <p><br/>
<p> Dokądże niepobożni, Panie! dokądże niepobożni radować się będą? <p><br/>
<p> Długoż będą świegotać i hardzie mówić, chlubiąc się wszyscy, którzy czynią nieprawość? <p><br/>
<p> Lud twój, Panie! trzeć, a dziedzictwo twoje trapić? <p><br/>
<p> Wdowy i przychodniów mordować? a sierotki zabijać? <p><br/>
<p> Mówiąc: Nie widzi tego Pan, ani tego rozumie Bóg Jakóbowy. <p><br/>
<p> Zrozumicież, o wy bydlęcy między ludźmi! a wy szaleni kiedyż zrozumiecie? <p><br/>
<p> Izali ten, który szczepił ucho, nie słyszy? i który ukształtował oko, izali nie widzi? <p><br/>
<p> Izali ten, który ćwiczy narody, nie będzie karał? który uczy człowieka umiejętności. <p><br/>
<p> Pan zna myśli ludzkie, iż są szczerą marnością. <p><br/>
<p> Błogosławiony jest mąż, którego ty ćwiczysz, Panie! a zakonu twego uczysz go. <p><br/>
<p> Abyś mu sprawił pokój od złych dni, ażby był wykopany dół niezbożnikowi. <p><br/>
<p> Albowiem, nie opuści Pan ludu swego, a dziedzictwa swego nie zaniecha. <p><br/>
<p> Ale aż ku sprawiedliwości obróci się sąd, a za nim wszyscy serca uprzejmego. <p><br/>
<p> Któżby się był zastawił za mną przeciwko złośnikom? ktoby się był ujął o mnie przeciwko tym, którzy czynią nieprawość? <p><br/>
<p> By mi był Pan nie przybył na pomoc, małoby była nie mieszkała dusza moja w milczeniu. <p><br/>
<p> Jużem był rzekł: Zachwiała się noga moja; ale miłosierdzie twoje, o Panie! zatrzymało mię. <p><br/>
<p> W wielkości utrapienia mego, we wnętrznościach moich, pociechy twoje rozweselały duszę moję. <p><br/>
<p> Izali z tobą towarzyszy stolica nieprawości tych, którzy stanowią krzywdę miasto prawa? <p><br/>
<p> Którzy się zbierają przeciwko duszy sprawiedliwego, a krew niewinną potępiają? <p><br/>
<p> Ale Pan jest twierdzą moją, a Bóg mój skałą ufności mojej. <p><br/>
<p> Onci obróci na nich nieprawość ich, a dla złości ich wytraci ich; wytraci ich Pan, Bóg nasz. <p><br/>
<p> Pójdźcież, śpiewajmy Panu; wykrzykujmy skale zbawienia naszego. <p><br/>
<p> Uprzedźmy oblicze jego z chwałą; psalmy mu śpiewajmy. <p><br/>
<p> Albowiem Pan jest Bóg wielki, i król wielki nade wszystkich bogów. <p><br/>
<p> W jegoż rękach są głębokości ziemi, i wierzchy gór jego są. <p><br/>
<p> Jegoż jest morze, bo je on uczynił; i ziemia, którą ręce jego ukształtowały. <p><br/>
<p> Pójdźcie, kłaniajmy się, a upadajmy przed nim; klękajmy przed Panem, stworzycielem naszym. <p><br/>
<p> Onci jest zaiste Bóg nasz, a myśmy lud pastwiska jego, i owce rąk jego. Dziś, jeźli głos jego usłyszycie, <p><br/>
<p> Nie zatwardzajcież serca swego, jako w Meryba, a jako czasu kuszenia na puszczy. <p><br/>
<p> Kiedy mię kusili ojcowie wasi, doświadczylić mię, i widzieli sprawy moje. <p><br/>
<p> Przez czterdzieści lat miałem spór z tym narodem, i rzekłem: Lud ten błądzi sercem, a nie poznali dróg moich; <p><br/>
<p> Którymem przysiągł w popędliwości mojej, że nie wnijdą do odpocznienia mego. <p><br/>
<p> Śpiewajcie Panu pieśń nową; śpiewajcie Panu wszystka ziemia! <p><br/>
<p> Śpiewajcież Panu, dobrorzeczcie imieniowi jego, opowiadajcie ode dnia do dnia zbawienie jego. <p><br/>
<p> Opowiadajcie między narodami chwałę jego, między wszystkimi ludźmi cuda jego. <p><br/>
<p> Albowiem wielki Pan i wszelkiej chwały godny, i straszliwy jest nad wszystkich bogów. <p><br/>
<p> Wszyscy bowiem bogowie narodów są bałwani; ale Pan niebiosa uczynił. <p><br/>
<p> Zacność i ochędóstwo przed obliczem jego, moc i piękność w świątnicy jego. <p><br/>
<p> Oddajcie Panu, pokolenia narodów, oddajcie Panu chwałę i moc. <p><br/>
<p> Oddajcie Panu chwałę imienia jego; przynieście dary, a wnijdźcie do sieni jego. <p><br/>
<p> Kłaniajcie się Panu w ozdobie świętobliwości; niech się lęka oblicza jego wszystka ziemia. <p><br/>
<p> Powiadajcie między poganami: Pan króluje, a że i krąg świata utwierdzony będzie, tak, aby się nie poruszył, a iż będzie sądził ludzi w sprawiedliwości. <p><br/>
<p> Niech się weselą niebiosa, a niech pląsa ziemia; niech zaszumi morze, i co w niem jest. <p><br/>
<p> Niech pląsają pola, i wszystko co jest na nich; tedy niech wykrzykają wszystkie drzewa leśne, <p><br/>
<p> Przed obliczem Pańskiem; boć idzie, idzie zaiste, aby sądził ziemię. Będzie sądził okrąg świata w sprawiedliwości, a narody w prawdzie swojej. <p><br/>
<p> Pan króluje; wyskakuj ziemio, a wesel się mnóstwo wysep! <p><br/>
<p> Obłok i ciemność około niego; sprawiedliwość i sąd są gruntem stolicy jego. <p><br/>
<p> Ogień przed obliczem jego idzie, a zapala w około nieprzyjaciół jego. <p><br/>
<p> Błyskawice jego oświecają okrąg świata, co widząc ziemia zadrżała. <p><br/>
<p> Góry jako wosk rozpływają się przed obliczem Pańskiem, przed obliczem Pana wszystkiej ziemi. <p><br/>
<p> Niebiosa opowiadają sprawiedliwość jego, a wszystkie narody oglądają chwałę jego. <p><br/>
<p> Niechże będą zawstydzeni wszyscy, którzy służą obrazom, którzy się chlubią w bałwanach; kłaniajcież mu się wszyscy bogowie. <p><br/>
<p> To usłyszawszy Syon rozweseli się, a radować się będą córki Judzkie, dla sądów twoich, Panie! <p><br/>
<p> Albowiemeś ty Pan najwyższy na wszystkiej ziemi, a bardzoś wywyższony nad wszystkich bogów. <p><br/>
<p> Wy, którzy miłujecie Pana, miejcie złe w nienawiści; on strzeże świętych swoich, a z ręki niepobożnych wyrywa ich. <p><br/>
<p> Światłości nasiano sprawiedliwemu, a radości tym, którzy są uprzejmego serca. <p><br/>
<p> Weselcie się sprawiedliwi w Panu, a wysławiajcie pamiątkę świętobliwości jego. <p><br/>
<p> Psalm.  Śpiewajcie Panu pieśń nową, bo dziwne rzeczy uczynił; dopomogła mu prawica jego, i ramię świętobliwości jego. <p><br/>
<p> Objawił Pan zbawienie swoje; przed oczyma pogan oznajmił sprawiedliwość swoję. <p><br/>
<p> Wspomniał na miłosierdzie swoje, i na prawdę swoję przeciw domowi Izraelskiemu; oglądały wszystkie granice ziemi zbawienie Boga naszego. <p><br/>
<p> Śpiewajże Panu wszystka ziemio; wykrzykajcie, a weselcie się i śpiewajcie. <p><br/>
<p> Grajcie Panu na harfie; na harfie, głosem przyśpiewując. <p><br/>
<p> Na trąbach i na kornetach krzykliwych głos wydawajcie przed Królem i Panem. <p><br/>
<p> Niech zaszumi morze, i co w niem jest, okrąg świata, i mieszkający na nim. <p><br/>
<p> Rzeki niech klaskają rękoma; góry wespół niech się rozradują, <p><br/>
<p> Przed Panem, bo idzie sądzić ziemię. On będzie sądził okrąg świata w sprawiedliwości, i narody w prawości. <p><br/>
<p> Pan króluje, niechże zadrżą narody; siedzi między Cherubinami, niechże się poruszy ziemia. <p><br/>
<p> Pan na Syonie wielki, a wywyższony nad wszystkie narody. <p><br/>
<p> Niech wysławiają imię twoje wielkie i straszne; albowiem święte jest. <p><br/>
<p> Moc zaiste królewska miłuje sąd; albowiemeś ty ustanowił prawa; sąd i sprawiedliwość w Jakóbie ty wykonujesz. <p><br/>
<p> Wywyższajcie Pana, Boga naszego, a kłaniajcie się u podnóżka nóg jego; bo święty jest. <p><br/>
<p> Mojżesz i Aaron między kapłanami jego, a Samuel między wzywającymi imienia jego, wołali do Pana, a on ich wysłuchał. <p><br/>
<p> W słupie obłokowym mówił do nich; a gdy strzegli świadectw jego i ustaw, które im podał, <p><br/>
<p> Panie, Boże nasz! tyś ich wysłuchiwał; Boże!bywałeś im miłościwym, i gdyś ich karał dla występków ich. <p><br/>
<p> Wywyższajcie Pana, Boga naszego, a kłaniajcie się na górze świętej jego; albowiem święty jest Pan, Bóg nasz. <p><br/>
<p> Psalm dla dziękczynienia.  Wykrzykajcie Panu, wszystka ziemio! <p><br/>
<p> Służcie Panu z weselem, przychodźcie przed oblicze jego z radością. <p><br/>
<p> Wiedzcież, żeć Pan jest Bogiem; on uczynił nas, a nie my samych siebie, abyśmy byli ludem jego, i owcami pastwiska jego. <p><br/>
<p> Wnijdźcież w bramy jego z wysławianiem, a do sieni jego z chwałami; wysławiajcież go, dobrorzeczcież imieniowi jego; <p><br/>
<p> Albowiem dobry jest Pan, na wieki trwa miłosierdzie jego, a od narodu aż do narodu prawda jego. <p><br/>
<p> Psalm samego Dawida.  O miłosierdziu i o sądzie śpiewać będę; tobie, o Panie! śpiewać będę. <p><br/>
<p> Ostrożnym będę na drodze uprzejmej, kiedy przyjdziesz do mnie; będę chodził ustawicznie w szczerości serca mego, w domu moim. <p><br/>
<p> Nie położę przed oczy moje złej rzeczy; każdą sprawę występników mam w nienawiści, a nie chwyci się mnie. <p><br/>
<p> Serce przewrotne odstąpi odemnie, a o złe nie będę dbał. <p><br/>
<p> Tego, który potajemnie obmawia bliźniego swego, wytnę; oczów wyniosłych, i serca nadętego nie będę mógł cierpieć. <p><br/>
<p> Oczy moje obrócone będą na prawdomównych w ziemi, aby siadali zemną; kto chodzi drogą uprzejmą, ten mi służyć będzie. <p><br/>
<p> Nie będzie mieszkał w domu moim zdrajca, ten, który mówi kłamstwo, nie ostoi się przed oczyma memi. <p><br/>
<p> Co poranek tracić będę wszystkich niezbożnych na ziemi, abym tak wykorzenił z miasta Pańskiego wszystkich, którzy czynią nieprawość. <p><br/>
<p> Modlitwa utrapionego, gdy będąc w ucisku, przed Panem wylewa żądość swoję.    Panie! wysłuchaj modlitwę moję, a wołanie moje niechaj przyjdzie do ciebie. <p><br/>
<p> Nie ukrywaj oblicza twego przedemną; w dzień ucisku mego nakłoń ku mnie ucha twego; w dzień którego cię wzywam, prędko mię wysłuchaj. <p><br/>
<p> Albowiem niszczeją jako dym dni moje, a kości moje jako ognisko wypalone są. <p><br/>
<p> Porażone jest jako trawa, i uwiędło serce moje, tak, żem zapomniał jeść chleba swego. <p><br/>
<p> Od głosu wzdychania mego przylgnęły kości moje do ciała mego. <p><br/>
<p> Stałem się podobnym pelikanowi na puszczy; jestem jako puhacz na pustyniach. <p><br/>
<p> Czuję, a jestem jako wróbel samotny na dachu. <p><br/>
<p> Przez cały dzień urągają mi nieprzyjaciele moi, a naśmiewcy moi przeklinają mię. <p><br/>
<p> Bo jadam popiół jako chleb, a napój mój mięszam ze łzami, <p><br/>
<p> Dla rozgniewania twego, i dla zapalczywości gniewu twego; albowiem podniósłszy mię porzuciłeś mię. <p><br/>
<p> Dni moje są jako cień nachylony, a jam jako trawa uwiądł; <p><br/>
<p> Ale ty, Panie! trwasz na wieki, a pamiątka twoja od narodu do narodu. <p><br/>
<p> Ty powstawszy zmiłujesz się nad Syonem; boć czas, żebyś się zlitował nad nim, gdyż przyszedł czas naznaczony. <p><br/>
<p> Albowiem upodobały się sługom twoim kamienie jego, i nad prochem jego zmiłują się; <p><br/>
<p> Aby się bali poganie imienia Pańskiego, a wszyscy królowie ziemscy chwały twojej; <p><br/>
<p> Gdy pobuduje Pan Syon, i okaże się w chwale swojej; <p><br/>
<p> Gdy wejrzy na modlitwę poniżonych, nie gardząc modlitwą ich. <p><br/>
<p> To zapiszą dla narodu potomnego, a lud, który ma być stworzony, chwalić będzie Pana, <p><br/>
<p> Że wejrzał z wysokości świątnicy swojej, że z nieba na ziemię spojrzał; <p><br/>
<p> Aby wysłuchał wzdychania więźniów, i rozwiązał na śmierć skazanych; <p><br/>
<p> Aby opowiadali na Syonie imię Pańskie, a chwałę jego w Jeruzalemie, <p><br/>
<p> Gdy się pospołu zgromadzą narody i królestwa, aby służyły Panu. <p><br/>
<p> Utrapił w drodze siłę moję, ukrócił dni moich; <p><br/>
<p> Ażem rzekł; Boże mój! nie bierz mię w połowie dni moich; od narodu bowiem aż do narodu trwają lata twoje. <p><br/>
<p> I pierwej niżeliś założył ziemię, i niebiosa, dzieło rąk twoich. <p><br/>
<p> One pominą, ale ty zostajesz; wszystkie te rzeczy jako szata zwiotszeją, jako odzienie odmienisz je, i odmienione będą. <p><br/>
<p> Ale ty tenżeś zawżdy jest, a lata twoje nigdy nie ustaną. <p><br/>
<p> Synowie sług twoich, u ciebie mieszkać będą, a nasienie ich zmocni się przed tobą. <p><br/>
<p> Psalm Dawidowy.  Błogosław duszo moja Panu, i wszystkie wnętrzności moje imieniowi jego świętemu. <p><br/>
<p> Błogosławże duszo moja Panu, a nie zapominaj wszystkich dobrodziejstw jego. <p><br/>
<p> Który odpuszcza wszystkie nieprawości twoje; który uzdrawia wszystkie choroby twoje; <p><br/>
<p> Który wybawia od śmierci żywot twój; który cię koronuje miłosierdziem i wielką litością: <p><br/>
<p> Który nasyca dobrem usta twoje, a odnawia jako orła młodość twoję. <p><br/>
<p> Pan czyni, co sprawiedliwego jest, i sądy wszystkim uciśnionym. <p><br/>
<p> Oznajmił drogi swe Mojżeszowi, a synom Izraelskim sprawy swoje. <p><br/>
<p> Miłosierny i litościwy jest Pan, nierychły do gniewu, i wielkiego miłosierdzia. <p><br/>
<p> Nie będzie się na wieki wadził, a gniewu wiecznie chował. <p><br/>
<p> Nie według grzechów naszych obchodzi się z nami, ani według nieprawości naszych odpłaca nam. <p><br/>
<p> Albowiem jako są niebiosa wysokie nad ziemią, tak jest utwierdzone miłosierdzie jego nad tymi, którzy się go boją; <p><br/>
<p> A jako daleko jest wschód od zachodu, tak daleko oddalił od nas przestępstwa nasze. <p><br/>
<p> Jako ma litość ojciec nad dziatkami, tak ma litość Pan nad tymi, którzy się go boją. <p><br/>
<p> Onci zaiste zna, cośmy za ulepienie, pamięta, żeśmy prochem. <p><br/>
<p> Dni człowiecze są jako trawa, a jako kwiat polny, tak kwitnie. <p><br/>
<p> Gdy nań wiatr powienie, aliści go niemasz, ani go więcej pozna miejsce jego. <p><br/>
<p> Ale miłosierdzie Pańskie od wieków aż na wieki nad tymi, którzy się go boją, a sprawiedliwość jego nad synami synów, <p><br/>
<p> Którzy strzegą przymierza jego, i pamiętają na przykazanie jego, aby je czynili. <p><br/>
<p> Pan na niebiosach utwierdził stolicę; a królestwo jego nad wszystkimi panuje. <p><br/>
<p> Błogosławcież Panu Aniołowie jego mocni w sile, którzy czynicie rozkazania jego, posłusznymi będąc głosowi słowa jego. <p><br/>
<p> Błogosławcie Panu wszystkie wojska jego, słudzy jego, którzy czynicie wolę jego. <p><br/>
<p> Błogosławcie Panu wszystkie sprawy jego, na wszystkich miejscach panowania jego. Błogosław, duszo moja! Panu. <p><br/>
<p> Błogosław, duszo moja! Panu. Panie, Boże mój! wielceś jest wielmożnym; chwałę i ozdobę przyoblokłeś. <p><br/>
<p> Przyodziałeś się światłością jako szatą; rozciągnąłeś niebiosa jako oponę. <p><br/>
<p> Któryś zasklepił na wodach pałace swoje; który używasz obłoków miasto wozów; który chodzisz na skrzydłach wiatrowych; <p><br/>
<p> Który czynisz duchy posłami swymi; ty czynisz sługi swe ogniem pałającym. <p><br/>
<p> Ugruntowałeś ziemię na słupach jej, tak, że się nie poruszy na wieki wieczne. <p><br/>
<p> Przepaścią jako szatą przyodziałeś ją był, tak, że wody stały nad górami. <p><br/>
<p> Na zgromienie twojerozbiegły się, a na głos pogromu twego prędko zuciekały. <p><br/>
<p> Wstąpiły góry, zniżyły się doliny na miejsce, któreś im założył. <p><br/>
<p> Zamierzyłeś im kres, aby go nie przestępowały, ani się wracały na okrycie ziemi. <p><br/>
<p> Który wypuszczasz źródła po dolinach, aby płynęły między górami, <p><br/>
<p> A napój dawały wszystkiemu zwierzowi polnemu; a z nich gaszą leśne osły pragnienie swoje. <p><br/>
<p> Przy nich mieszka ptastwo niebieskie, a z pośród gałązek głos wydaje. <p><br/>
<p> Który pokrapiasz góry z pałaców swoich, aby się z owoców spraw twoich nasycała ziemia. <p><br/>
<p> Za twoją sprawą rośnie trawa dla bydła, a zioła na pożytek człowieczy; ty wywodzisz chleb z ziemi: <p><br/>
<p> I wino, które uwesela serce człowiecze, od którego się lśni twarz jako od oleju; i chleb, który zatrzymuje żywot ludzki. <p><br/>
<p> Nasycone bywają i drzewa Pańskie, i cedry Libanu, których nasadził; <p><br/>
<p> Na których ptaki gniazda swe mają, i bocian na jedlinach ma dom swój. <p><br/>
<p> Góry wysokie dzikim kozom, a skały są ucieczką królikom. <p><br/>
<p> Uczynił miesiąc dla pewnych czasów, a słońce zna zachód swój. <p><br/>
<p> Przywodzisz ciemność, i bywa noc, w którą wychodzą wszystkie zwierzęta leśne. <p><br/>
<p> Lwięta ryczą do łupu, i szukają od Boga pokarmu swego. <p><br/>
<p> Lecz gdy słońce wznijdzie, zaś się zgromadzają, i w jamach swoich kładą się. <p><br/>
<p> Tedy wychodzi człowiek do roboty swojej, i do pracy swojej aż do wieczora. <p><br/>
<p> O jakoż wielkie są sprawy twoje, Panie! te wszystkie mądrześ uczynił, a napełniona jest ziemia bogactwem twojem. <p><br/>
<p> W morzu zaś wielkiem i bardzo szerokiem, tam są płazy, którym nie masz liczby, i zwierzęta małe i wielkie. <p><br/>
<p> Po niem okręty przechodzą, i wieloryb, któregoś ty stworzył, aby w niem igrał. <p><br/>
<p> Wszystko to na cię oczekuje, abyś im dał pokarm czasu swego. <p><br/>
<p> Gdy im dajesz, zbierają; gdy otwierasz rękę twoję, nasycone bywają dobremi rzeczami. <p><br/>
<p> Lecz gdy ukrywasz oblicze twoje, trwożą sobą; gdy odbierasz ducha ich, giną, i w proch się swój obracają. <p><br/>
<p> Gdy wysyłasz ducha twego, stworzone bywają, i odnawiasz oblicze ziemi. <p><br/>
<p> Niechajże będzie chwała Pańska na wieki; niech się rozweseli Pan w sprawach swoich. <p><br/>
<p> On gdy wejrzy na ziemię, zadrży; dotknie się gór, a zakurzą się. <p><br/>
<p> Będę śpiewał Panu za żywota mego; będę śpiewał Bogu memu, póki mię staje. <p><br/>
<p> O nim będzie wdzięczna mowa moja, a ja się rozweselę w Panu. <p><br/>
<p> Oby byli wytraceni grzesznicy z ziemi, a niezbożnych aby już nie było! Błogosław, duszo moja! Panu. Halleluja. <p><br/>
<p> Wysławiajcie Pana; ogłaszajcie imię jego; opowiadajcie między narodami sprawy jego. <p><br/>
<p> Śpiewajcie mu, śpiewajcie mu psalmy, rozmawiajcie o wszystkich cudach jego. <p><br/>
<p> Chlubcie się imieniem świętem jego; niech się weseli serce szukających Pana. <p><br/>
<p> Szukajcież Pana i mocy jego; szukajcie oblicza jego zawsze. <p><br/>
<p> Przypominajcie sobie dziwy jego, które czynił, cuda jego i sądy ust jego. <p><br/>
<p> Wy nasienie Abrahama, sługi jego! Wy synowie Jakóbowi, wybrani jego! <p><br/>
<p> Onci jest Pan, Bóg nasz, po wszystkiej ziemi sądy jego. <p><br/>
<p> Pamięta wiecznie na przymierze swoje: na słowo, które przykazał aż do tysiącznego pokolenia; <p><br/>
<p> Które postanowił z Abrahamem, i na przysięgę swą uczynioną Izaakowi. <p><br/>
<p> Bo je postanowił Jakóbowi za ustawę, a Izraelowi za umowę wieczną. <p><br/>
<p> Mówiąc: Tobie dam ziemię Chananejską za sznur dziedzictwa waszego; <p><br/>
<p> Kiedy ich był mały poczet, prawie mały poczet, a jeszcze w niej byli przychodniami. <p><br/>
<p> Przechodzili zaiste od narodu do narodu, a z królestwa innego ludu; <p><br/>
<p> Nie dopuszczał nikomu, aby im miał krzywdę czynić; nawet karał dla nich i królów, mówiąc: <p><br/>
<p> Nie tykajcie pomazańców moich, a prorokom moim nie czyńcie nic złego. <p><br/>
<p> Gdy przywoławszy głód na ziemię, wszystkę podporę chleba pokruszył. <p><br/>
<p> Posłał przed nimi męża, który był za niewolnika sprzedany, to jest Józefa; <p><br/>
<p> Którego nogi pętami trapili, a żelazo ścisnęło ciało jego, <p><br/>
<p> Aż do onego czasu, gdy się o nim wzmianka stała; mowa Pańska doświadczała go. <p><br/>
<p> Posławszy król kazał go puścić; ten, który panował nad narodami, wolnym go uczynił. <p><br/>
<p> Postanowił go panem domu swego, i książęciem nad wszystką dzierżawą swoją, <p><br/>
<p> Aby władał i książętami jego według zdania duszy swojej, i starców jego mądrości nauczał. <p><br/>
<p> Potem wszedł Izrael do Egiptu, a Jakób był gościem w ziemi Chamowej; <p><br/>
<p> Gdzie rozmnożył Bóg lud swój bardzo, i uczynił go możniejszym nad nieprzyjaciół jego. <p><br/>
<p> Odmienił serce ich, iż mieli w nienawiści lud jego, a zmyślali zdrady przeciw sługom jego. <p><br/>
<p> Posłał Mojżesza, sługę swego i Aarona, którego obrał; <p><br/>
<p> Którzy im przedłożyli słowa znaków jego, i cuda w ziemi Chamowej. <p><br/>
<p> Posłał ciemności, i zaćmiło się, a nie byli odpornymi słowu jego. <p><br/>
<p> Obrócił wody ich w krew, a pomorzył ryby w nich. <p><br/>
<p> Wydała ziemia ich mnóstwo żab, i były w pałacach królów ich. <p><br/>
<p> Rzekł, a przyszła rozmaita mucha, i mszyce we wszystkich granicach ich. <p><br/>
<p> Dał grad miasto deszczu, ogień palący na ziemię ich. <p><br/>
<p> Także potłukł winnice ich, i figi ich, a pokruszył drzewa w granicach ich. <p><br/>
<p> Rzekł, a przyszła szarańcza, i chrząszczów niezliczone mnóstwo; <p><br/>
<p> I pożarły wszelkie ziele w ziemi ich, a pojadły urodzaje ziemi ich. <p><br/>
<p> Nawet pobił wszystko pierworodztwo w ziemi ich, początek wszystkiej siły ich. <p><br/>
<p> Tedy ich wywiódł ze srebrem i ze złotem, a nie był nikt słaby między pokoleniem ich. <p><br/>
<p> Radował się Egipt, gdy oni wychodzili; albowiem był przypadł na nich strach ich. <p><br/>
<p> Rozpostarł obłok na okrycie ich, a ogień na oświecanie nocy. <p><br/>
<p> Na żądanie ich przywiódł przepiórki, a chlebem niebieskim nasycił ich. <p><br/>
<p> Otworzył skałę i wypłynęły wody, a płynęły po suchych miejscach jako rzeka. <p><br/>
<p> Albowiem wspomniał na słowo świętobliwości swojej, które rzekł do Abrahama, sługi swego. <p><br/>
<p> Przetoż wywiódł lud swój z weselem, a z śpiewaniem wybranych swoich. <p><br/>
<p> I podał im ziemię pogan, a posiedli prace narodów. <p><br/>
<p> Aby zachowali ustawy jego, a prawa jego przestrzegali. Halleluja. <p><br/>
<p> Halleluja. Wysławiajcie Pana; albowiem dobry, albowiem na wieki miłosierdzie jego. <p><br/>
<p> Któż wysłowi niezmierną moc Pańską, a wypowie wszystkę chwałę jego? <p><br/>
<p> Błogosławieni, którzy strzegą sądu, a czynią sprawiedliwość na każdy czas. <p><br/>
<p> Pamiętaj na mię, Panie! dla miłości ku ludowi swemu; nawiedźże mię zbawieniem swojem, <p><br/>
<p> Abym używał dobrego z wybranymi twoimi, a weselił się w radości narodu twego, i chlubił się wespół z dziedzictwem twojem. <p><br/>
<p> Zgrzeszyliśmy z ojcami swymi; niesprawiedliwieśmy czynili, i nieprawość popełniali. <p><br/>
<p> Ojcowie nasi w Egipcie nie zrozumieli cudów twoich, ani pamiętali na wielkość miłosierdzia twego; ale odpornymi byli przy morzu Czerwonem. <p><br/>
<p> A wszakże ich wyswobodził dla imienia swego, aby oznajmił moc swoję. <p><br/>
<p> Bo zgromił morze Czerwone, i wyschło, a przewiódł ich przez przepaści, jako przez puszczę. <p><br/>
<p> A tak zachował ich od ręki tego, który ich miał w nienawiści, a wykupił ich z ręki nieprzyjacielskiej. <p><br/>
<p> W tem okryły wody tych, którzy ich ciążyli; nie został ani jeden z nich. <p><br/>
<p> A choć uwierzyli słowom jego, i wysławiali chwałę jego: <p><br/>
<p> Przecież prędko zapomnieli na sprawy jego, i nie czekali na rady jego. <p><br/>
<p> Ale zdjęci będąc chciwością na puszczy, kusili Boga na pustyniach. <p><br/>
<p> I dał im, czego żądali, a wszakże przepuścił suchoty na nich. <p><br/>
<p> Zatem gdy się wzruszyli zawiścią przeciw Mojżeszowi w obozie, i przeciw Aaronowi, świętemu Pańskiemu: <p><br/>
<p> Otworzyła się ziemia, i pożarła Datana, i okryła rotę Abironową, <p><br/>
<p> I zapalił się ogień na zebranie ich; płomień spalił niepobożnych. <p><br/>
<p> Sprawili i cielca na Horebie, i kłaniali się bałwanowi litemu, <p><br/>
<p> I odmienili chwałę swą w podobieństwo wołu, jedzącego trawę. <p><br/>
<p> Zapomnieli na Boga, wybawiciela swego, który czynił wielkie rzeczy w Egipcie; <p><br/>
<p> Rzeczy dziwne w ziemi Chamowej, rzeczy straszne przy morzu Czerwonem. <p><br/>
<p> Przetoż rzekł, że ich chciał wytracić, gdyby się był Mojżesz, wybrany jego, nie stawił w onem rozerwaniu przed nim, a nie odwrócił popędliwości jego, aby ich nie tracił. <p><br/>
<p> Wzgardzili też ziemią pożądaną, nie wierząc słowu jego. <p><br/>
<p> I szemrząc w namiotach swoich, nie byli posłuszni głosowi Pańskiemu. <p><br/>
<p> Przetoż podniósł rękę swoję przeciwko nim, aby ich pobił na puszczy; <p><br/>
<p> A żeby rozrzucił nasienie ich między pogan, i rozproszył ich po ziemiach. <p><br/>
<p> Sprzęgli się też byli z bałwanem Baalfegorem, a jedli ofiary umarłych. <p><br/>
<p> A tak draźnili Boga sprawami swemi, że się na nich oborzyła plaga; <p><br/>
<p> Aż się zastawił Finees, a pomstę uczynił, i rozerwana jest ona plaga; <p><br/>
<p> Co mu poczytano ku sprawiedliwości od narodu do narodu, aż na wieki. <p><br/>
<p> Znowu go byli wzruszyli do gniewu u wód Meryba, tak, iż się źle działo i z Mojżeszem dla nich. <p><br/>
<p> Albowiem rozdraźnili ducha jego, że wyrzekł co niesłuszne usty swemi. <p><br/>
<p> Nadto nie wytracili onych narodów, o których im był Pan powiedział. <p><br/>
<p> Ale pomięszawszy się z onemi narodami, nauczyli się spraw ich: <p><br/>
<p> I służyli bałwanom ich, które im były sidłem. <p><br/>
<p> Albowiem dyjabłom ofiarowali synów swoich, i córki swoje, <p><br/>
<p> I wylewali krew niewinną, krew synów swoich, i córek swoich, których ofiarowali bałwanom rytym Chananejskim, tak, że splugawiona była ziemia onem krwi rozlaniem. <p><br/>
<p> I zmazali się sprawami swemi, a cudzołożyli wynalazkami swemi. <p><br/>
<p> Przetoż zapaliwszy się Pan w popędliwości przeciw ludowi swemu, obrzydził sobie dziedzictwo swoje, <p><br/>
<p> I podał ich w ręce poganom; a panowali nad nimi, którzy ich mieli w nienawiści; <p><br/>
<p> I uciskali ich nieprzyjaciele ich, tak, że poniżeni byli pod ręką ich. <p><br/>
<p> Częstokroć ich wybawiał; wszakże go oni wzruszali do gniewu radami swemi, zaczem poniżeni byli dla nieprawości swoich. <p><br/>
<p> A wszakże wejrzał na ucisk ich, i usłyszał wołanie ich. <p><br/>
<p> Bo sobie wspomniał na przymierze swoje z nimi, a żałował tego według wielkiej litości swojej. <p><br/>
<p> Tak, że im zjednał miłosierdzie przed oczyma wszystkich, którzy ich byli pojmali. <p><br/>
<p> Wybawże nas, Panie, Boże nasz! a zgromadź nas z tych pogan, abyśmy wysławiali imię świętobliwości twojej, a chlubili się w chwale twojej. <p><br/>
<p> Błogosławiony Pan, Bóg Izraelski, od wieków aż na wieki; na co niech rzecze wszystek lud: Amen, Halleluja. <p><br/>
<p> Wysławiajcie Pana: albowiem dobry; albowiem na wieki miłosierdzie jego. <p><br/>
<p> Niech o tem powiedzą ci, których odkupił Pan, jako ich wykupił z ręki nieprzyjacielskiej, <p><br/>
<p> A zgromadził ich z ziem, od wschodu i od zachodu, od północy i od morza. <p><br/>
<p> Błądzili po puszczy, po pustyni bezdrożnej, miasta dla mieszkania nie znajdując. <p><br/>
<p> Byli głodnymi i pragnącymi, aż w nich omdlewała dusza ich. <p><br/>
<p> A gdy wołali do Pana w utrapieniu swojem, z ucisku ich wyrywał ich; <p><br/>
<p> I prowadził ich drogą prostą, aby przyszli do miasta, w któremby mieszkali. <p><br/>
<p> Niechajże wysławiają przed Panem miłosierdzie jego, a dziwne sprawy jego przed synami ludzkimi: <p><br/>
<p> Iż napoił duszę pragnącą, a duszę zgłodniałą napełnił dobrami. <p><br/>
<p> Którzy siedzą w ciemności i w cieniu śmierci, ściśnieni będąc nędzą i żelazem, <p><br/>
<p> Przeto, że byli odpornymi wyrokom Bożym, a radą Najwyższego pogardzili; <p><br/>
<p> Dla czego poniżył biedą serce ich; upadli, a nie był, ktoby ratował. <p><br/>
<p> A gdy wołali do Pana w utrapieniu swojem, z ucisków ich wybawiał ich. <p><br/>
<p> Wywodził ich z ciemności, i z cienia śmierci, a związki ich potargał. <p><br/>
<p> Niechajże wysławiają przed Panem miłosierdzie jego, a dziwne sprawy jego przed synami ludzkimi. <p><br/>
<p> Przeto, że kruszy bramy miedziane, a zawory żelazne rąbie. <p><br/>
<p> Szaleni dla drogi przewrotności swojej, i dla nieprawości swej utrapieni bywają. <p><br/>
<p> Wszelki pokarm brzydzi sobie dusza ich, aż się przybliżają do bram śmierci. <p><br/>
<p> Gdy wołają do Pana w utrapieniu swojem, z ucisków ich wybawia ich. <p><br/>
<p> Posyła słowo swe, i uzdrawia ich, a wybawia ich z grobu. <p><br/>
<p> Niechajże wysławiają przed Panem miłosierdzie jego, a dziwne sprawy jego przed synami ludzkimi; <p><br/>
<p> I ofiarując ofiary chwały, niech opowiadają sprawy jego z wesołem śpiewaniem. <p><br/>
<p> Którzy się pławią na morzu w okrętach, pracujący na wodach wielkich: <p><br/>
<p> Ci widują sprawy Pańskie, i dziwy jego na głębi. <p><br/>
<p> Jako jedno rzecze, wnet powstanie wiatr gwałtowny, a podnoszą się nawałności morskie. <p><br/>
<p> Wstępują aż ku niebu, i zaś zstępują do przepaści, tak, iż się dusza ich w niebezpieczeństwie rozpływa. <p><br/>
<p> Bywają miotani, a potaczają się jako pijany, a wszystka umiejętność ich niszczeje. <p><br/>
<p> Gdy wołają do Pana w utrapieniu swojem, z ucisków ich wybawia ich. <p><br/>
<p> Obraca burzę w ciszę, tak, że umilkną nawałności ich. <p><br/>
<p> I weselą się, że ucichło; a tak przywodzi ich do portu pożądanego. <p><br/>
<p> Niechajże wysławiają przed Panem miłosierdzie jego, a dziwne sprawy jego przed synami ludzkimi. <p><br/>
<p> Niech go wywyższają w zgromadzeniu ludu, a w radzie starców niechaj go chwalą. <p><br/>
<p> Obraca rzeki w pustynię, a potoki wód w suszę; <p><br/>
<p> Ziemię urodzajną obraca w niepłodną dla złości tych, którzy w niej mieszkają. <p><br/>
<p> Pustynie obraca w jeziora, a ziemię suchą w strumienie wód. <p><br/>
<p> I osadza w nich głodnych, aby zakładali miasta ku mieszkaniu; <p><br/>
<p> Którzy posiewają pole, a sadzą winnice, i zgromadzają sobie pożytek z urodzaju. <p><br/>
<p> Takci im on błogosławi, że się bardzo rozmnażają, a dobytku ich nie umniejsza. <p><br/>
<p> Ale podczas umniejszeni i poniżeni bywają okrucieństwem, nędzą, i utrapieniem; <p><br/>
<p> Gdy wylewa wzgardę na książąt, dopuszczając, aby błądzili po puszczy bezdrożnej. <p><br/>
<p> Onci nędznego z utrapienia podnosi, i rozmnaża rodzinę jego jako trzodę. <p><br/>
<p> To widząc uprzejmi rozweselą się, a wszelka nieprawość zatka usta swe. <p><br/>
<p> Ale któż jest tak mądry, aby to upatrywał, i wyrozumiewał wszystkie litości Pańskie? <p><br/>
<p> Pieśń psalmu samego Dawida.    Gotowe jest serce moje, Boże! śpiewać i wysławiać cię będę, także i chwała moja. <p><br/>
<p> Ocućże się lutnio i harfo! gdy na świtaniu powstaję. <p><br/>
<p> Wysławiać cię będę między ludźmi, Panie! a będęć śpiewał między narodami. <p><br/>
<p> Albowiem większe jest nad niebiosa miłosierdzie twoje, i aż pod obłoki prawda twoja. <p><br/>
<p> Wywyszże się nad niebiosa, o Boże! a nad wszystkę ziemię chwała twoja. <p><br/>
<p> Niech będą wybawieni umiłowami twoi; zachowajże ich prawicą swoją, a wysłuchaj mię. <p><br/>
<p> Bóg mówił przez świętobliwość swoję; dlatego się weselić będę, że rozdzielę Sychem, a dolinę Sukkot rozmierzę. <p><br/>
<p> Mojeć jest Galaad, mój i Manases, a Efraim mocą głowy mojej, Juda zakonodawca mój. <p><br/>
<p> Moab jest miednicą do umywania mego, na Edoma porzucę obuwie moje: przeciwko Filistynom trąbić będę. <p><br/>
<p> Któż mię zaprowadzi do miasta obronnego? Któż mię przywiedzie aż do ziemi edomskiej? <p><br/>
<p> Izali nie ty, o Boże! któryś nas był odrzucił, a nie wychodziłeś, o Boże! z wojskami naszemi? <p><br/>
<p> Dajże nam pomoc z ucisku; albowiem omylna jest pomoc ludzka. <p><br/>
<p> W Bogu sobie mężnie poczynać będziemy, a on podepcze nieprzyjaciół naszych. <p><br/>
<p> Przedniejszemu śpiewakowi psalm Dawidowy.  O Boże chwały mojej! nie milcz; <p><br/>
<p> Bo się usta niepobożnego, i usta kłamliwe przeciwko mnie otworzyły; mówili przeciwko mnie językiem kłamliwym, <p><br/>
<p> A słowy jadowitemi ogarnęli mię, walcząc przeciwko mnie bez wszekiej przyczyny. <p><br/>
<p> Przeciwili mi się za miłość moję, chociażem się za nich modlił. <p><br/>
<p> Oddawają mi złem za dobre; a nienawiścią za miłość moję. <p><br/>
<p> Postawże nad nim bezbożnika, a przeciwnik niech stoi po prawej ręce jego. <p><br/>
<p> Gdy przed sądem stanie, niech wynijdzie potępionym, a modlitwa jego niech się w grzech obróci. <p><br/>
<p> Niech będą dni jego krótkie, a przełożeństwo jego niech inny weźmie. <p><br/>
<p> Niech dzieci jego będą sierotami, a żona jego wdową. <p><br/>
<p> Niech będą biegunami i tułaczami synowie jego, niech żebrzą, a niech żebrzą wychodząc z pustek swoich. <p><br/>
<p> Niech lichwiarz załapi wszystko, co jest jego, a niech obcy rozchwycą pracę jego. <p><br/>
<p> Niech nie będzie ktoby mu miłosierdzie pokazał, niech nie będzie, ktoby się zmiłował nad sierotami jego. <p><br/>
<p> Potomkowie jego niech z korzenia wycięci będą; w drugiem pokoleniu niech będzie wygładzone imię ich. <p><br/>
<p> Niech przyjdzie na pamięć nieprawość przodków jego przed Panem, a grzech matki jego niechaj nie będzie zgładzony. <p><br/>
<p> Niech będą przed Panem ustawicznie, ażby wygładził z ziemi pamiątkę ich, <p><br/>
<p> Przeto, że nie pamiętał, aby czynił miłosierdzie, ale prześladował człowieka nędznego i ubogiego, a tego, który był serca utrapionego, chciał zamordować. <p><br/>
<p> Ponieważ umiłował przeklęstwo, niechże przyjdzie na niego; niechciał błogosławieństwa niechże będzie oddalone od niego. <p><br/>
<p> A tak niech będzie obleczony w przeklęstwo, jako w szatę swoję; a niech wnijdzie jako woda we wnętrzności jego, a jako olej w kości jego. <p><br/>
<p> Niech mu to będzie jako płaszcz do przodziania, a jako pas dla ustawicznego opasywania. <p><br/>
<p> Takowa zapłata niech będzie przeciwnikom moim od Pana, i tym, którzy źle mówią przeciwko duszy mojej. <p><br/>
<p> Ale ty, Panie! o Panie! użyj nademną litości dla imienia twego; a iż dobre jest miłosierdzie twoje, wyrwijże mię. <p><br/>
<p> Bomci ja jest ubogi i nędzny, a serce moje zranione jest w wnętrznościach moich. <p><br/>
<p> Jako cień, który ustępuje, uchodzić muszę; zganiają mię jako szarańczę. <p><br/>
<p> Kolana moje upadają od postu, a ciało moje wychudło z tłustości. <p><br/>
<p> Nadto stałem się im pośmiewiskiem; gdy mię widzą, kiwają głowami swemi. <p><br/>
<p> Wspomóżże mię, o Panie, Boże mój! zachowaj mię według miłosierdzia swego, <p><br/>
<p> Tak, aby poznać mogli, iż to ręka twoja, a żeś ty, Panie! to uczynił. <p><br/>
<p> Niechże oni przeklinają, ty błogosław; którzy powstali, niech będą zawstydzeni, aby się weselił sługa twój. <p><br/>
<p> Niech będą przeciwnicy moi w hańbę obleczeni, a niech się przyodzieją, jako płaszczem, zelżywością swoją. <p><br/>
<p> Będę Pana wielce wysławiał usty swemi, a w pośród wielu chwalić go będę. <p><br/>
<p> Przeto, że stoi po prawej stronie nędznemu, aby go wybawił od tych, którzy osądzają duszę jego. <p><br/>
<p> Psalm Dawidowy.  Rzekł Pan Panu memu: Siądź po prawicy mojej, dokąd nie położę nieprzyjaciół twoich podnóżkiem nóg twoich. <p><br/>
<p> Laskę mocy twojej pośle Pan z Syonu, mówiąc: Panuj w pośród nieprzyjaciół twoich. <p><br/>
<p> Lud twój będzie dobrowolny w dzień zwycięstwa twego, w ozdobie świętobliwości, a rozrodzi się płód twój z żywota jako rosa na świtaniu. <p><br/>
<p> Przysiągł Pan, a nie będzie tego żałował, mówiąc: Tyś jest kapłanem na wieki według porządku Melchisedechowego. <p><br/>
<p> Pan po prawicy twojej potrze królów w dzień gniewu swego. <p><br/>
<p> Będzie sądził narody, i wszystko napełni trupami; potłucze głowę nad wielą ziem panującą. <p><br/>
<p> Z strumienia na drodze pić będzie; przetoż wywyższy głowę. <p><br/>
<p> Halleluja. Będę wysławiał Pana całem sercem w radzie szczerych, i w zgromadzeniu. <p><br/>
<p> Wielkie sprawy Pańskie, jawne u wszystkich, którzy się w nich kochają. <p><br/>
<p> Chwalebne i ozdobne dzieło jego, a sprawiedliwość jego trwa na wieki. <p><br/>
<p> Pamiątkę cudów swoich uczynił miłosierny a litościwy Pan. <p><br/>
<p> Dał pokarm tym, którzy się go boją, pamiętając wiecznie na przymierze swoje. <p><br/>
<p> Moc spraw swoich oznajmił ludowi swemu, dawszy im dziedzictwo pogan. <p><br/>
<p> Uczynki rąk jego prawda i sąd; nieodmienne są wszystkie przykazania jego, <p><br/>
<p> Utwierdzone na wieki wieczne, uczynione w prawdzie i w szczerości. <p><br/>
<p> Wykupienie posławszy ludowi swemu, przykazał na wieki strzedź przymierza swego; święte i straszne jest imię jego. <p><br/>
<p> Początek mądrości jest bojaźń Pańska; rozumu dobrego nabywają wszyscy, którzy rozkazanie Pańskie czyną; chwała jego trwa na wieki. <p><br/>
<p> Halleluja. Błogosławiony mąż, który się Pana boi, a w przykazaniach jego ma wielkie kochanie. <p><br/>
<p> Możne będzie na ziemi nasienie jego; rodzina szczerych błogosławiona będzie. <p><br/>
<p> Majętność i bogactwa są w domu jego, a sprawiedliwość jego trwa na wieki. <p><br/>
<p> Szczerym w ciemnościach światłość wschodzi; łaskawy, miłosierny, i sprawiedliwy jest Bóg. <p><br/>
<p> Dobry człowiek litościwym jest, i pożycza, a rzeczy swe miarkuje rozsądkiem. <p><br/>
<p> Bo na wieki nie będzie poruszony; w pamięci wiecznej będzie sprawiedliwy. <p><br/>
<p> Słysząc złe nowiny, nie boi się; stateczne serce jego ufa w Panu. <p><br/>
<p> Umocnione serce jego nie boi się, aż ogląda pomstę nad nieprzyjaciołmi swymi. <p><br/>
<p> Rozprasza, i daje ubogim; sprawiedliwość jego trwa na wieki; róg jego wywyższy się w sławie. <p><br/>
<p> Widząc to niepobożny, będzie się gniewał, i zębami swemi zgrzytał, i schnąć będzie; żądość niepobożnych zginie.<p><br/>
<p> Halleluja. Chwalcie słudzy Pańscy, chwalcie imię Pańskie. <p><br/>
<p> Niechaj będzie imię Pańskie błogosławione, odtąd aż na wieki. <p><br/>
<p> Od wschodu słońca, aż do zachodu jego, niech będzie chwalebne imię Pańskie. <p><br/>
<p> Pan jest nad wszystkie narody wywyższony; chwała jego nad niebiosa. <p><br/>
<p> Któż taki, jako Pan Bóg nasz, który mieszka na wysokości? <p><br/>
<p> Który się zniża, aby widział, co jest na niebie i na ziemi. <p><br/>
<p> Podnosi z prochu nędznego, a z gnoju wywyższa ubogiego, <p><br/>
<p> Aby go posadził z książętami, z książętami ludu swego; <p><br/>
<p> Który sprawia, że niepłodna w domu bywa matką weselącą się z dziatek. Halleluja. <p><br/>
<p> Gdy wychodził Izrael z Egiptu i dom Jakóbowy z narodu obcego, <p><br/>
<p> Stał się Juda poświęceniem jego, Izrael panowaniem jego. <p><br/>
<p> To widząc morze, uciekło a Jordan wrócił się nazad. <p><br/>
<p> Góry skakały jako barany, pogórki jako jagnięta. <p><br/>
<p> Morze! cóż ci się stało, iżeś uciekło? O Jordanie! żeś się nazad wrócił? <p><br/>
<p> Góry! żeście skakały jako barany? pagórki! jako jagnięta? <p><br/>
<p> Przed obliczem Pańskiem zadrżała ziemia, przed obliczem Boga Jakóbowego. <p><br/>
<p> Który obraca opokę w jezioro wód, a krzemień w źródło wód. <p><br/>
<p> Nie nam, Panie! nie nam, ale imieniowi twemu daj chwałę dla miłosierdzia twego, i dla prawdy twojej. <p><br/>
<p> Czemuż mają mówić poganie: Gdzież teraz jest Bóg ich? <p><br/>
<p> Wszakże Bóg nasz jest na niebie, czyniąc wszystko, co mu się podoba. <p><br/>
<p> Ale bałwany ich są srebro i złoto, robota rąk ludzkich. <p><br/>
<p> Usta mają, a nie mówią; oczy mają, a nie widzą. <p><br/>
<p> Uszy mają, a nie słyszą; nozdrze mają, a nie wonieją. <p><br/>
<p> Ręce mają, a nie macają; nogi mają, a nie chodzą, ani wołają gardłem swojem. <p><br/>
<p> Niech im podobni będą, którzy je czynią, i wszyscy, którzy w nich ufają. <p><br/>
<p> Izraelu! ufaj w Panu; bo on jest pomocnikiem ich i tarczą ich. <p><br/>
<p> Domie Aaronowy! ufajcie w Panu; on jest pomocnikiem, i tarczą ich. <p><br/>
<p> Którzy się boicie Pana, ufajcie w Panu; on jest pomocnikiem i tarczą ich. <p><br/>
<p> Pan będzie pamiętał na nas, będzie błogosławił; będzie błogosławił domowi Izraelskiemu, będzie błogosławił domowi Aaronowemu. <p><br/>
<p> Będzie błogosławił tym, którzy się boją Pana, małym i wielkim. <p><br/>
<p> Rozmnoży was Pan, was i synów waszych. <p><br/>
<p> Błogosławieniście wy od Pana, który stworzył niebo i ziemię. <p><br/>
<p> Niebiosa są niebiosa Pańskie; ale ziemię dał synom ludzkim. <p><br/>
<p> Umarli nie będą chwalili Pana, ani kto z tych, co zstępują do miejsca milczenia. <p><br/>
<p> Ale my będziemy błogosławili Panu, odtąd aż na wieki. Halleluja. <p><br/>
<p> Miłuję Pana, iż wysłuchał głos mój, i prośby moje. <p><br/>
<p> Albowiem nakłonił ucha swego ku mnie, gdym go wzywał za dni moich. <p><br/>
<p> Ogarnęły mię były boleści śmierci, a utrapienia grobu zjęły mię; ucisk i boleść przyszła na mię. <p><br/>
<p> I wzywałem imienia Pańskiego, mówiąc: Proszę, o Panie! wybaw duszę moję. <p><br/>
<p> Miłościwy Pan i sprawiedliwy, Bóg nasz litościwy. <p><br/>
<p> Pan prostaczków strzeże; byłem uciśniony, a wspomógł mię. <p><br/>
<p> Nawróć się, duszo moja! do odpocznienia swego; albowiem ci Pan dobrze uczynił. <p><br/>
<p> Bo wyrwał duszę moję od śmierci, oczy moje od płaczu, nogę moję od upadku. <p><br/>
<p> Będę chodził ustawicznie przed oblicznością Pańską w ziemi żyjących. <p><br/>
<p> Uwierzyłem, dlategom mówił, chociażem bardzo był utrapiony. <p><br/>
<p> Jam był rzekł w zatrwożeniu mojem: Wszelki człowiek kłamca. <p><br/>
<p> Cóż oddam Panu za wszystkie dobrodziejstwa jego, które mi uczynił? <p><br/>
<p> Kielich obfitego zbawienia wezmę, a imienia Pańskiego wzywać będę, <p><br/>
<p> Śluby moje oddam Panu, a to zaraz przed wszystkim ludem jego. <p><br/>
<p> Droga jest przed oczyma Pańskiemi śmierć świętych jego. <p><br/>
<p> O mój Panie! żem ja sługą twoim, jam sługą twoim, synem służebnicy twojej, rozwiązałeś związki moje. <p><br/>
<p> Tobie ofiarować będę ofiarę chwały, i imienia Pańskiego wzywać będę. <p><br/>
<p> Śluby moje oddam Panu, a to zaraz przed wszystkim ludem jego, <p><br/>
<p> W przysionkach domu Pańskiego, w pośrodku ciebie, Jeruzalemie! Halleluja. <p><br/>
<p> Chwalcie Pana wszystkie narody! chwalcie go wszyscy ludzie! <p><br/>
<p> Albowiem rozszerzone jest nad nami miłosierdzie jego, a prawda Pańska trwa na wieki. Halleluja. <p><br/>
<p> Wysławiajcie Pana, albowiem dobry; albowiem na wieki trwa miłosierdzie jego; <p><br/>
<p> Rzecz teraz, Izraelu! że na wieki miłosierdzie jego. <p><br/>
<p> Rzecz teraz, domie Aaronowy! że na wieki miłosierdzie jego. <p><br/>
<p> Rzeczcież teraz, którzy się boicie Pana, że na wieki miłosierdzie jego. <p><br/>
<p> W ucisku wzywałem Pana; wysłuchał mię, i na przestrzeństwie postawił mię Pan. <p><br/>
<p> Pan jest zemną, nie będę się bał, żeby mi co uczynił człowiek. <p><br/>
<p> Pan jest zemną między pomocnikami mymi; przetoż ja oglądam pomstę nad tymi, którzy mię mają w nienawiści. <p><br/>
<p> Lepiej mieć nadzieję w Panu, niżeli ufać w człowieku. <p><br/>
<p> Lepiej mieć nadzieję w Panu, niżeli ufać w książętach. <p><br/>
<p> Wszystkie narody ogarnęły mię; ale w imieniu Pańskim wygubiłem ich. <p><br/>
<p> Częstokroć mię ogarnęły; ale w imieniu Pańskiem wygubiłem ich. <p><br/>
<p> Ogarnęły mię jako pszczoły, ale zgasły jako ogień z ciernia; bo w imieniu Pańskiem wytraciłem ich. <p><br/>
<p> Bardzoś potężnie na mię nacierał, abym upadł; ale Pan poratował mię. <p><br/>
<p> Pan jest mocą moją, i pieśnią moją; on był moim wybawicielem. <p><br/>
<p> Głos wykrzykania i zbawienia w przybytkach sprawiedliwych, prawica Pańska dokazała mocy; <p><br/>
<p> Prawica Pańska wywyższyła się; prawica Pańska dokazała mocy. <p><br/>
<p> Nie umrę, ale będę żył, abym opowiadał sprawy Pańskie. <p><br/>
<p> Pokarałci mię Pan srodze; ale mię na śmierć nie podał. <p><br/>
<p> Otwórzcie mi bramy sprawiedliwości, a wszedłszy w nie będę wysławiał Pana. <p><br/>
<p> Tać jest brama Pańska, którą sprawiedliwi wchodzą. <p><br/>
<p> Tuć ja ciebie wysławiać będę; boś mię wysłuchał, i byłeś wybawicielem moim. <p><br/>
<p> Kamień, którzy odrzucili budujący, uczyniony jest głową węgielną. <p><br/>
<p> Od Pana się to stało, a jest dziwno w oczach naszych. <p><br/>
<p> Tenci to dzień, który uczynił Pan; rozweselmyż się, a rozradujmy się weń. <p><br/>
<p> Proszę, Panie! zachowajże teraz; proszę Panie! zdarz teraz. <p><br/>
<p> Błogosławiony, który przychodzi w imię Pańskie; błogosławimy wam z domu Pańskiego. <p><br/>
<p> Bógci Panem, onci nas oświecił; przywiążcie baranki powrozami ku ofierze aż do rogów ołtarza. <p><br/>
<p> Tyś jest Bóg mój; przetoż cię wysławiać będę, Boże mój! wywyższać cię będę. <p><br/>
<p> Wysławiajcież Pana, albowiem jest dobry: albowiem na wieki miłosierdzie jego. <p><br/>
<p> Błogosławieni, którzy żyją bez nagany, którzy chodzą w zakonie Pańskim, <p><br/>
<p> Błogosławieni, którzy strzegą świadectw jego, i którzy go ze wszystkiego serca szukają; <p><br/>
<p> I którzy nie czynią nieprawości, ale chodzą drogami jego. <p><br/>
<p> Tyś przykazał, aby pilnie strzeżono rozkazań twoich. <p><br/>
<p> Oby wyprostowane były drogi moje ku przestrzeganiu praw twoich! <p><br/>
<p> Tedy nie będę zawstydzony, gdy się będę oglądał na wszystkie rozkazania twoje. <p><br/>
<p> Będę cię wysławiał w szczerości serca, gdy się nauczę praw sprawiedliwości twojej. <p><br/>
<p> Ustaw twoich z pilnością strzedz będę; tylko mię nie opuszczaj. <p><br/>
<p> Jakim sposobem oczyści młodzieniec ścieszkę swoję? Gdy się zachowa według słowa twego. <p><br/>
<p> Ze wszystkiego serca mego szukam cię; nie dopuszczajże mi błądzić od rozkazań twoich. <p><br/>
<p> W sercu mojem składam wyroki twoje, abym nie zgrzeszył przeciwko tobie. <p><br/>
<p> Błogosławionyś ty, Panie! nauczże mię ustaw twoich. <p><br/>
<p> Wargami mojemi opowiadam wszystkie sądy ust twoich. <p><br/>
<p> W drodze świadectw twoich kocham się więcej, niż we wszystkich bogactwach. <p><br/>
<p> O przykazaniach twoich rozmyślam, i przypatruję się drogom twoim. <p><br/>
<p> W ustawach twoich kocham się, i nie zapominam słów twoich. <p><br/>
<p> Daruj to słudze twemu, abym żył, a przestrzegał słów twoich. <p><br/>
<p> Odsłoń oczy moje, abym się przypatrzył dziwom z zakonu twego. <p><br/>
<p> Jestem gościem na ziemi; nie ukrywaj przedemną rozkazań twoich. <p><br/>
<p> Omdlewa dusza moja, pragnąc sądów twoich na każdy czas. <p><br/>
<p> Wytraciłeś pysznych; przeklęci są ci, którzy błądzą od rozkazań twoich. <p><br/>
<p> Oddal odemnie pohańbienie i wzgardę, gdyż strzegę świadecwt twoich. <p><br/>
<p> I książęta zasiadają, a mówią przeciwko mnie; wszakże sługa twój rozmyśla w ustawach twoich. <p><br/>
<p> Świadectwa twoje zaiste są mojem kochaniem, i radcami mymi. <p><br/>
<p> Przylgnęła do prochu dusza moja; ożywże mię według słowa twego. <p><br/>
<p> Drogi moje rozpowiedziałem, a wysłuchałeś mię; naucz mię ustaw twoich. <p><br/>
<p> Daj, abym zrozumiał drogę rozkazań twoich, ażebym rozmyślał o dziwnych sprawach twoich. <p><br/>
<p> Rozpływa się od smutku dusza moja; utwierdźże mię według słowa twego. <p><br/>
<p> Drogę kłamliwą oddal odemnie, a zakonem twoim udaruj mię. <p><br/>
<p> Obrałem drogę prawdy, a sądy twoje przekładam sobie. <p><br/>
<p> Przystałem do świadectw twoich; Panie! nie zawstydzajże mię. <p><br/>
<p> Drogą przykazań twoich pobieżę, gdy rozszerzysz serce moje. <p><br/>
<p> Naucz mię, Panie! drogi ustaw twoich, a będę jej strzegł aż do końca. <p><br/>
<p> Daj mi rozum, abym strzegł zakonu twego, ażebym go przestrzegał ze wszystkiego serca. <p><br/>
<p> Daj, abym chodził ścieżką przykazań twoich, gdyż w tem jest upodobanie moje. <p><br/>
<p> Nakłoń serce moje do świadectw twoich, a nie do łakomstwa. <p><br/>
<p> Odwróć oczy moje, aby nie patrzały na marność; na drodze twojej ożyw mię. <p><br/>
<p> Utwierdź wyrok twój słudze twemu, który się oddał bojaźni twojej. <p><br/>
<p> Oddal odemnie pohańbienie moje, którego się boję; bo sądy twoje dobre. <p><br/>
<p> Oto pragnę rozkazań twoich; w sprawiedliwości twojej ożyw mię. <p><br/>
<p> Niech na mię przyjdą litości twoje, Panie! i zbawienie twoje według wyroku twego. <p><br/>
<p> Tak abym odpowiedź mógł dać samą rzeczą temu, który mi urąga, gdyż ufam w słowie twojem. <p><br/>
<p> A nie wyjmuj z ust moich słowa najprawdziwszego; albowiem sądów twoich oczekuję. <p><br/>
<p> I będę strzegł zakonu twego zawsze, aż na wieki wieczne. <p><br/>
<p> A ustawicznie będę chodził na przestrzeństwie, bom się dopytał rozkazań twoich. <p><br/>
<p> Owszem, będę mówił o świadectwach twoich przed królmi, a nie będę zawstydzony. <p><br/>
<p> Bom się rozkochał w przykazaniach twoich, którem umiłował. <p><br/>
<p> Przyłożę i ręce moje do rozkazań twoich, które miłuję, a będę rozmyślał o ustawach twoich. <p><br/>
<p> Wspomnij na słowo wyrzeczone do sługi twego, któremeś mię ubezpieczył. <p><br/>
<p> Toć pociecha moja w utrapieniu mojem, że mię wyrok twój ożywia. <p><br/>
<p> Pyszni bardzo się ze mnie naśmiewają; wszakże się od zakonu twego nie uchylam. <p><br/>
<p> Bo pamiętam na sądy twoje wieczne, Panie! któremi się cieszę. <p><br/>
<p> Strach mię ogarnął nad niezbożnymi, którzy opuszczają zakon twój. <p><br/>
<p> Są mi ustawy twoje pieśniami w domu pielgrzymstwa mego. <p><br/>
<p> Wspominam sobie i w nocy na imię twoje, Panie! i strzegę zakonu twego. <p><br/>
<p> Toć mam z tego, że przestrzegam przykazań twoich. <p><br/>
<p> Rzekłem: Panie! to jest cząstka moja, przestrzegać słów twoich. <p><br/>
<p> Modlę się przed obliczem twojem ze wszystkiego serca; zmiłujże się nademną według słowa twego. <p><br/>
<p> Uważyłem w myślach drogi moje, a obróciłem nogi moje ku świadectwom twoim. <p><br/>
<p> Śpieszę się, a nie omieszkuję przestrzegać rozkazań twoich. <p><br/>
<p> Hufy niepobożnych złupiły mię; ale na zakon twój nie zapominam. <p><br/>
<p> O północy wstaję, abym cię wysławiał w sądach sprawiedliwości twojej. <p><br/>
<p> Jestem towarzyszem wszystkich, którzy się ciebie boją, i tych, którzy przestrzegają przykazań twoich. <p><br/>
<p> Panie! pełna jest ziemia miłosierdzia twego; nauczże mię ustaw twoich. <p><br/>
<p> Łaskawieś postąpił ze sługą twoim, Panie! według słowa twego. <p><br/>
<p> Dobrego rozumu i umiejętności naucz mię; bom przykazaniom twoim uwierzył. <p><br/>
<p> Pierwej niżem się był uniżył, błądziłem; ale teraz wyroku twego przestrzegam. <p><br/>
<p> Dobryś ty i dobrotliwy; nauczże mię ustaw twoich. <p><br/>
<p> Uknowali hardzi kłamstwo przeciwko mnie; ale ja ze wszystkiego serca strzegę przykazań twoich. <p><br/>
<p> Serce ich zatyło jako sadło; ale się ja zakonem twoim cieszę. <p><br/>
<p> Jest mi to ku dobremu, żem był utrapiony, abym się nauczył ustaw twoich. <p><br/>
<p> Lepszy mi jest zakon ust twoich, niżeli tysiące złota i srebra. <p><br/>
<p> Ręce twoje uczyniły mię, i wykształtowały mię; dajże mi rozum, abym się nauczył przykazań twoich; <p><br/>
<p> Aby się radowali bojący się ciebie, ujrzawszy mię, że na słowo twoje oczekuję. <p><br/>
<p> Znam, Panie! iż są sprawiedliwe sądy twoje, a iżeś mię słusznie utrapił. <p><br/>
<p> Niechajże mię, proszę, ucieszy miłosierdzie twoje według wyroku twego, któryś uczynił słudze twemu. <p><br/>
<p> Niechże na mię przyjdą litości twoje, abym żył; bo zakon twój jest kochaniem mojem. <p><br/>
<p> Niech będą zawstydzeni pyszni, przeto, że mię chytrze podwrócić chcieli; ale ja rozmyślać będę w przykazaniach twoich. <p><br/>
<p> Niech się obrócą do mnie, którzy się ciebie boją, i którzy znają świadectwa twoje. <p><br/>
<p> Niech będzie serce moje uprzejme przy ustawach twoich, abym nie był zawstydzony. <p><br/>
<p> Tęskni dusza moja po zbawieniu twojem, oczekuję na słowo twoje. <p><br/>
<p> Ustały oczy moje, czekając wyroku twego, gdy mówię: Kiedyż mię pocieszysz? <p><br/>
<p> Chociażem jest jako naczynie skórzane w dymie, wszakżem ustaw twoich nie zapomniał. <p><br/>
<p> Wieleż będzie dni sługi twego? kiedyż sąd wykonasz nad tymi, którzy mię prześladują? <p><br/>
<p> Pyszni pokopali mi doły, co nie jest według zakonu twojego. <p><br/>
<p> Wszystkie przykazania twoje są prawdą; bez przyczyny mię prześladują; ratujże mię. <p><br/>
<p> Bez mała mię już wniwecz nie obrócili na ziemi; a wszakżem ja nie opuścił przykazań twoich. <p><br/>
<p> Według miłosierdzia twego ożyw mię, abym strzegł świadectwa ust twoich. <p><br/>
<p> O Panie! słowo twoje trwa na wieki na niebie. <p><br/>
<p> Od narodu do narodu prawda twoja; ugruntowałeś ziemię, i stoi. <p><br/>
<p> Według rozrządzenia twego trwa to wszystko aż do dnia tego; wszystko to zaiste jest ku służbie twojej. <p><br/>
<p> By był zakon twój nie był kochaniem mojem, dawnobym był zginął w utrapieniu mojem. <p><br/>
<p> Na wieki nie zapomnę na przykazania twoje, gdyżeś mię w nich ożywił. <p><br/>
<p> Twójcim ja, zachowajże mię; bo przykazań twoich szukam. <p><br/>
<p> Czekają na mię niezbożnicy, aby mię zatracili; ale ja świadectwa twoje uważam. <p><br/>
<p> Wszelkiej rzeczy koniec widzę; ale przykazanie twoje bardzo szerokie. <p><br/>
<p> O jakom się rozmiłował zakonu twego! tak, iż każdego dnia jest rozmyślaniem mojem. <p><br/>
<p> Nad nieprzyjaciół moich mędrszym mię czynisz przykazaniem twojem; bo je mam ustawicznie przed sobą. <p><br/>
<p> Nad wszystkich nauczycieli moich stałem się rozumniejszym; bo świadectwa twoje są rozmyślaniem mojem. <p><br/>
<p> Nad starców jestem roztropniejszy; bo przykazań twoich przestrzegam. <p><br/>
<p> Od wszelkiej złej drogi zawściągam nogi swoje, abym strzegł słowa twego. <p><br/>
<p> Od sądów twoich nie odstępuję, przeto, że ich ty mnie uczysz. <p><br/>
<p> O jako są słodkie słowa twoje podniebieniu memu! nad miód są słodsze ustom moim. <p><br/>
<p> Z przykazań twoich nabyłem rozumu: przetoż mam w nienawiści wszelką ścieszkę obłędliwą. <p><br/>
<p> Słowo twe jest pochodnią nogą moim, a światłością ścieszce mojej. <p><br/>
<p> Przysięgłem i uczynię temu dosyć, że będę strzegł sądów sprawiedliwości twojej. <p><br/>
<p> Jestem bardzo utrapiony; o Panie! ożyw mię według słowa twego. <p><br/>
<p> Panie! dobrowolne śluby ust moich przyjmij proszę za wdzięczne, a sądów twoich naucz mię. <p><br/>
<p> Dusza moja jest w ustawicznem niebezpieczeństwie; wszakże na zakon twój nie zapominam. <p><br/>
<p> Sidło na mię niezbożnicy zastawili; lecz ja się od przykazań twoich nie obłądzę. <p><br/>
<p> Za dziedzictwo wieczne wziąłem świadectwa twoje; bo są radością serca mego. <p><br/>
<p> Nakłoniłem serca mego ku wykonywaniu ustaw twoich ustawicznie, i aż do końca (żywota). <p><br/>
<p> Wymysły mam w nienawiści, a zakon twój miłuję. <p><br/>
<p> Tyś jest ucieczką moją, i tarczą moją; na słowo twoje oczekuję. <p><br/>
<p> Odstąpcież odemnie złośnicy, abym strzegł rozkazania Boga mojego. <p><br/>
<p> Utwierdźże mię według słowa twego, abym żył, a nie zawstydzaj mię w oczekiwaniu mojem. <p><br/>
<p> Podpieraj mię, abym był zachowany, i rozmyślał w ustawach twoich ustawicznie. <p><br/>
<p> Podeptałeś wszystkich, którzy się obłądzili od ustaw twoich; albowiem jest kłamliwa zdrada ich. <p><br/>
<p> Odrzucasz jako zużelicę wszystkich niezbożników ziemi; dla tego miłuję świadectwa twoje. <p><br/>
<p> Drży od strachu przed tobą ciało moje; bo się sądów twoich lękam. <p><br/>
<p> Czynię sądy i sprawiedliwość: nie podawajże mię tym, którzy mi gwałt czynią. <p><br/>
<p> Zastąp sam sługę twego ku dobremu, aby mię hardzi nie potłoczyli. <p><br/>
<p> Oczy moje ustały, czekając na zbawienie twoje, i na wyrok sprawiedliwości twojej. <p><br/>
<p> Obchodź się z sługą twoim według miłosierdzia twego, a ustaw twoich naucz mię. <p><br/>
<p> Sługamci ja twój, dajże mi zrozumienie; abym umiał świadectwa twoje. <p><br/>
<p> Czasci już, abyś czynił Panie! albowiem wzruszono zakon twój. <p><br/>
<p> Dlatego umiłowałem rozkazania twoje nad złoto, a nad złoto najwyborniejsze. <p><br/>
<p> Przeto, że wszystkie przykazania twoje, wszystkie prawdziwe być uznaję, a wszelkie ścieżki obłędliwe mam w nienawiści. <p><br/>
<p> Dziwne są świadectwa twoje; przetoż ich strzeże dusza moja. <p><br/>
<p> Początek słów twoich oświeca i daje rozum prostakom. <p><br/>
<p> Usta moje otwieram i dyszę; albowiemem przykazań twoich pragnął. <p><br/>
<p> Wejżyjże na mię, a zmiłuj się nademną weaług prawa tych, którzy miłują imię twoje. <p><br/>
<p> Drogi moje utwierdź w słowie twojem, a niech nademną nie panuje żadna nieprawość. <p><br/>
<p> Wybaw mię od uciśnienia ludzkiego, abym strzegł rozkazań twoich. <p><br/>
<p> Rozświeć nad sługą twoim oblicze twoje, a naucz mię ustaw twoich. <p><br/>
<p> Strumienie wód płyną z oczów moich dla tych, którzy nie strzegli zakonu twego. <p><br/>
<p> Sprawiedliwyś ty, Panie! i prawdziwy w sądach twoich. <p><br/>
<p> Przykazałeś sprawiedliwe świadectwa twoje, i wielce prawdziwe. <p><br/>
<p> Zniszczyła mię gorliwość moja, iż zapominają na słowo twoje nieprzyjaciele moi. <p><br/>
<p> Doskonale są doświadczone słowa twoje; dlatego się sługa twój w nich rozkochał. <p><br/>
<p> Jam maluczki i wzgardzony; wszakże przykazań twoich nie zapominam. <p><br/>
<p> Sprawiedliwość twoja sprawiedliwość wieczna, a zakon twój prawda. <p><br/>
<p> Ucisk i utrapienie przyszło na mię; przykazania twoje są kochaniem mojem. <p><br/>
<p> Sprawiedliwość świadectw twoich trwa na wieki; daj mi rozum, a żyć będę. <p><br/>
<p> Wołam ze wszystkiego serca, wysłuchajże mię, o Panie! a będę strzegł ustaw twoich. <p><br/>
<p> Wołam do ciebie, zachowajże mię, a będę pilen świadectw twoich. <p><br/>
<p> Uprzedzam cię na świtaniu i wołam, na słowo twoje oczekując. <p><br/>
<p> Uprzedzają straż nocną oczy moje, przeto, abym rozmyślał o wyrokach twoich. <p><br/>
<p> Panie! głos mój usłysz według miłosierdzia twego; według sądu twego ożyw mię. <p><br/>
<p> Przybliżają się, którzy naśladują złości, ci, którzy się od zakonu twego oddalili. <p><br/>
<p> Bliskoś ty jest, Panie! a wszystkie przykazania twoje są prawdą. <p><br/>
<p> Dawno to wiem o świadectwach twoich, żeś je na wieki ugruntował. <p><br/>
<p> Obacz utrapienie moje, a wyrwij mię; bom na zakon twój nie zapomniał. <p><br/>
<p> Stań przy sprawie mojej, a obroń mię; dla słowa twego ożyw mię. <p><br/>
<p> Dalekoć jest od niezbożników zbawienie; bo się nie badają o ustawach twoich. <p><br/>
<p> Wielkie są litości twoje, Panie! według sądów twoich ożyw mię. <p><br/>
<p> Wieleć jest prześladowców moich i nieprzyjaciół moich; wszakże od świadectw twoich nie uchylam się. <p><br/>
<p> Widziałem przestępców, i mierziało mię to, że wyroku twego nie przestrzegali. <p><br/>
<p> Obaczże Panie! iż rozkazania twoje miłuję; według miłosierdzia twego ożyw mię. <p><br/>
<p> Najprzedniejsza rzecz słowa twego jest prawda, a na wieki trwa wszelki sąd sprawiedliwości twojej. <p><br/>
<p> Książęta mię prześladują bez przyczyny; wszakże słów twoich boi się serce moje. <p><br/>
<p> Ja się weselę z wyroku twego, tak jako ten, który znajduje wielkie korzyści. <p><br/>
<p> Ale nienawidzę kłamstwa, i brzydzą się niem; ale zakon twój miłuję. <p><br/>
<p> Chwalę cię siedm kroć przez dzień, dla sądów twoich sprawiedliwych. <p><br/>
<p> Pokój wielki dajesz tym, którzy miłują zakon twój, a nie doznawają żadnego obrażenia. <p><br/>
<p> Panie! oczekuję zbawienia twego; a przykazania twoje wykonywam. <p><br/>
<p> Przestrzega dusza moja świadectw twoich; albowiem je bardzo miłuję. <p><br/>
<p> Przestrzegam przykazań twoich i świadectw twoich; albowiem wszystkie drogi moje są przed tobą. <p><br/>
<p> Panie! niech się przybliży wołanie moje przed oblicze twoje; według słowa twego daj mi zrozumienie. <p><br/>
<p> Niech przyjdzie prośba moja przed twarz twoję, a według obietnicy twojej wyrwij mię. <p><br/>
<p> Chwałę wydadzą wargi moje, gdy mię nauczysz ustaw twoich. <p><br/>
<p> Opowiadać będzie język mój wyroki twoje; bo wszystkie przykazania twoje są sprawiedliwość. <p><br/>
<p> Niech mi będzie na pomocy ręka twoja, gdyżem sobie obrał przykazania twoje. <p><br/>
<p> Panie! zbawienia twego pragnę, a zakon twój jest kochaniem mojem. <p><br/>
<p> Żyć będzie dusza moja, i będzie cię chwaliła, a sądy twoje będą mi na pomocy. <p><br/>
<p> Błądzę jako owca zgubiona, szukajże sługi twego; boć przykazań twoich nie zapominam. <p><br/>
<p> Pieśń stopni.  Wołałem do Pana w utrapieniu mojem, a wysłuchał mię. <p><br/>
<p> Wyzwól, Panie! duszę moję od warg kłamliwych, i od języka zdradliwego. <p><br/>
<p> Cóż ci da, albo coć za pożytek przyniesie język zdradliwy? <p><br/>
<p> Który jest jako strzały ostre mocarza, i jako węgle jałowcowe. <p><br/>
<p> Niestetyż mnie, żem tak długo gościem w Mesech, a mieszkam w namiotach Kedarskich. <p><br/>
<p> Długo mieszka dusza moja między tymi, którzy pokój mają w nienawiści. <p><br/>
<p> Jać radzę do pokoju; ale gdy o tem mówię, oni do wojny. <p><br/>
<p> Pieśń stopni.  Oczy moje podnoszę na góry, skądby mi pomoc przyszła. <p><br/>
<p> Pomoc moja jest od Pana, który stworzył niebo i ziemię. <p><br/>
<p> Nie dopuści, aby się zachwiać miała noga twoja; nie drzemieć stróż twój. <p><br/>
<p> Oto nie drzemie ani śpi ten, który strzeże Izraela. <p><br/>
<p> Pan jest stróżem twoim; Pan jest cieniem twoim po prawej ręce twojej. <p><br/>
<p> We dnie słońce nie uderzy na cię, ani miesiąc w nocy. <p><br/>
<p> Pan cię strzec będzie od wszystkiego złego; on duszy twojej strzec będzie. <p><br/>
<p> Pan strzec będzie wyjścia twego i wejścia twego, odtąd aż na wieki. <p><br/>
<p> Pieśń stopni Dawidowa.  Weselę się z tego, że mi powiedziano: Do domu Pańskiego pójdziemy. <p><br/>
<p> Że stanęły nogi nasze w bramach twoich, o Jeruzalemie! <p><br/>
<p> O Jeruzalem pięknie pobudowane jako miasto w sobie wespół spojone! <p><br/>
<p> Bo tam wstępują pokolenia, pokolenia Pańskie, do świadectwa Izraelowego, aby wysławiały imię Pańskie. <p><br/>
<p> Albowiem tam są postawione stolice na sąd, stolice domu Dawidowego. <p><br/>
<p> Żądajcież pokoju Jeruzalemowi, mówiąc: Niech się szczęści tym, którzy cię miłują. <p><br/>
<p> Niech będzie pokój w basztach twoich, a uspokojenie w pałacach twoich. <p><br/>
<p> Dla braci moich i dla przyjaciół moich teraz ci będę żądał pokoju. <p><br/>
<p> Dla domu Pana, Boga naszego, będę szukał twego dobrego. <p><br/>
<p> Pieśń stopni.   Do ciebie oczy moje podnoszę, który mieszkasz w niebie. <p><br/>
<p> Oto jako oczy sług pilnują rąk panów swych, i jako oczy dziewki pilnują ręki pani swej, tak oczy nasze poglądają na Pana, Boga naszego, aż się zmiłuje nad nami. <p><br/>
<p> Zmiłuj się nad nami, Panie, zmiłuj się nad nami; bośmy bardzo nasyceni wzgardą. <p><br/>
<p> Bardzo jest nasycona dusza nasza pośmiewiskiem bezbożnych, i wzgardą pysznych. <p><br/>
<p> Pieśń stopni Dawidowa.  Gdyby był Pan z nami nie był, (powiedz teraz Izraelu!) <p><br/>
<p> Gdyby był Pan z nami nie był, gdy ludzie powstawali przeciwko nam: <p><br/>
<p> Tedyćby nas byli żywo pożarli w rozpaleniu gniewu swego przeciwko nam; <p><br/>
<p> Tedyćby nas były wody zabrały a strumień porwałby był duszę naszę; <p><br/>
<p> Tedyćby były porwały duszę naszę one wody gwałtowne. <p><br/>
<p> Błogosławiony Pan, który nas nie podał na łup zębom ich. <p><br/>
<p> Dusza nasza jako ptaszek uszła z sidła ptaszników; sidło się potargało, a myśmy uszli. <p><br/>
<p> Wspomożenie nasze w imieniu Pańskiem, który stworzył niebo i ziemię. <p><br/>
<p> Pieśń stopni.  Którzy ufają w Panu, są jako góra Syon, która się nie poruszy, ale na wieki zostaje. <p><br/>
<p> Jako około Jeruzalemu są góry, tak Pan jest około ludu swego, od tego czasu aż i na wieki. <p><br/>
<p> Albowiem nie zostanie laska niezbożników nad losem sprawiedliwych, by snać nie ściągnęli sprawiedliwi rąk swych ku nieprawości. <p><br/>
<p> Dobrze czyń, Panie! dobrym, i tym, którzy są uprzejmego serca. <p><br/>
<p> Ale tych, którzy się udawają krzyewemi drogami swemi, niech zapędzi Pan z tymi, którzy czynią nieprawość; lecz pokój niech będzie nad Izraelem. <p><br/>
<p> Pieśń stopni.  Gdy zaś Pan nawrócił pojmanych z Syonu, byliśmy jako ci, którym się śni. <p><br/>
<p> Tedy były napełnione weselem usta nasze, a język nasz radością; tedy mówiono między narodami: Wielmożne rzeczy Pan uczynił z nimi. <p><br/>
<p> Wielmożne rzeczy Pan uczynił z nami, z czegośmy się bardzo uradowali. <p><br/>
<p> Przywróćże zaś, o Panie! pojmanie nasze, jako strumienie na południe. <p><br/>
<p> Którzy siali ze łzami, żąć będą z wykrzykaniem; <p><br/>
<p> Tam i sam chodząc z płaczem rozsiewa lud drogie nasienie; ale zaś przyszedłszy z radością znosić będzie snopy swoje. <p><br/>
<p> Pieśń stopni dla Salomona.   Jeźli Pan domu nie zbuduje, próżno pracują ci, którzy go budują; jeźli Pan nie będzie strzegł miasta, próżno czuje ten, który go strzeże. <p><br/>
<p> Próżno macie rano wstawać, długo siadać, i jeść chleb boleści, ponieważ Pan umiłowanemu swemu sen daje. <p><br/>
<p> Oto dziatki są dziedzictwem od Pana, a płód żywota nagrodą. <p><br/>
<p> Jako strzały w ręku mocarza, tak są dziatki, które się darzą. <p><br/>
<p> Błogosławiony mąż, który niemi napełnił sajdak swój; nie będą zawstydzani, gdy się w bramie rozpierać będą z nieprzyjaciołmi swymi. <p><br/>
<p> Pieśń stopni.  Błogosławiony wszelki, który się boi Pana, który chodzi drogami jego. <p><br/>
<p> Bo prace rąk twoich pożywać będziesz; błogosławionym będziesz, i będzieć się dobrze działo. <p><br/>
<p> Żona twoja będzie jako winna macica płodna po bokach domu twego; dziatki twoje jako latorośle oliwne około stołu twego. <p><br/>
<p> Oto takci będzie ubłogosławiony mąż, który się boi Pana. <p><br/>
<p> Niechżeć Pan błogosławi z Syonu, abyś patrzył na dobro Jeruzalemskie po wszystkie dni żywota twego. <p><br/>
<p> I oglądał synów synów twoich, i pokój nad Izraelem. <p><br/>
<p> Pieśń stopni.  Bardzoć mię utrapili zaraz od młodości mojej, powiedz teraz Izraelu. <p><br/>
<p> Bardzoć mię utrapili od młodości mojej, wszakże mię nie przemogli. <p><br/>
<p> Po grzbiecie moim orali oracze, i długie przeganiali brózdy swoje. <p><br/>
<p> Ale Pan sprawiedliwy poprzecinał powrozy niezbożników. <p><br/>
<p> Zawstydzeni i nazad obróceni będą wszyscy, którzy Syon mają w nienawiści. <p><br/>
<p> Będą jako trawa na dachu, która pierwej, niż odrośnie, usycha. <p><br/>
<p> Z której żeńca nie może garści swej napełnić; ani naręcza swego ten, który wiąże snopy. <p><br/>
<p> I mimo idący nie rzeką: Błogosławieństwo Pańskie niech będzie z wami; albo: Błogosławimy wam w imieniu Pańskiem. <p><br/>
<p> Pieśń stopni.  Z głębokości wołam do ciebie, o Panie! <p><br/>
<p> Panie! wysłuchaj głos mój: nakłoń uszów twych do głosu prośb moich. <p><br/>
<p> Panie! będzieszli nieprawości upatrywał, Panie! któż się zostoi? <p><br/>
<p> Aleć u ciebie jest odpuszczenie, aby się ciebie bano. <p><br/>
<p> Oczekuję na Pana; oczekuje dusza moja, i jeszcze oczekuje na słowo jego. <p><br/>
<p> Dusza moja oczekuje Pana, pilniej niż straż świtania, która strzeże aż do poranku. <p><br/>
<p> Oczekujże, Izraelu! na Pana; albowiem u Pana jest miłosierdzie, a obfite u niego odkupienie. <p><br/>
<p> Onci sam odkupi Izraela od wszystkich nieprawości jego. <p><br/>
<p> Pieśń stopni Dawidowa.  Panie! nie wyniosło się serce moje, ani się wyniosły oczy moje, anim się kusił o rzeczy wielkie, albo wyższe nad to, niż mi należy. <p><br/>
<p> Izalim nie położył i nie uspokoił duszy mojej, jako dziecię odstawione od matki swej? odstawionemu dziecięciu była podobna we mnie dusza moja. <p><br/>
<p> Miejże nadzieję w Panu, o Izraelu! odtąd aż na wieki. <p><br/>
<p> Pieśń stopni. Na Dawida pomnij,  Panie! na wszystkie utrapienia jego. <p><br/>
<p> Który przysiągł Panu, a ślub uczynił mocarzowi Jakóbowemu, mówiąc: <p><br/>
<p> Zaiste nie wnijdę do przybytku domu mego, i nie wstąpię na posłanie łoża mego; <p><br/>
<p> I nie pozwolę snu oczom moim, ani powiekom moim drzemania, <p><br/>
<p> Dokąd nie znajdę miejsca dla Pana, na mieszkania mocarzowi Jakóbowemu. <p><br/>
<p> Oto usłyszawszy o niej w Efracie, znaleźliśmy ją na polach leśnych. <p><br/>
<p> Wnijdźmyż do przybytków jego, a kłaniajmy się u podnóżka nóg jego. <p><br/>
<p> Powstańże Panie! a wnijdź do odpocznienia twego, ty, i skrzynia możności twojej. <p><br/>
<p> Kapłani twoi niech się obloką w sprawiedliwość, a święci twoi nie się rozradują. <p><br/>
<p> Dla Dawida, sługi twego, nie odwracaj oblicza pomazańca twego. <p><br/>
<p> Przysiągł Pan Dawidowi prawdę, a nie uchyli się od niej, mówiąc: Z owocu żywota twego posadzę na stolicy twojej. <p><br/>
<p> Będąli strzegli synowie twoi przymierza mojego, i świadectw moich, których ich nauczę: tedy i synowie ich aż na wieki będą siedzieli na stolicy twojej <p><br/>
<p> Albowiem obrał Pan Syon, i upodobał go sobie na mieszkanie, mówiąc: <p><br/>
<p> Toć będzie odpocznienie moje aż na wieki; tu będę mieszkał, bom go siebie upodobał. <p><br/>
<p> Żywność jego będę obficie błogosławił, a ubogich jego nasycę chlebem. <p><br/>
<p> Kapłanów jego przyoblokę zbawieniem, a święci jego weseląc się, radować się będą. <p><br/>
<p> Tam sprawię, że zakwitnie róg Dawidowy; tam zgotuję pochodnię pomazańcowi memu. <p><br/>
<p> Nieprzyjaciół jego przyoblokę wstydem; ale nad nim rozkwitnie się korona jego. <p><br/>
<p> Pieśń stopni Dawidowa.  Oto jako rzecz dobra, i jako wdzięczna, gdy bracia zgodnie mieszkają. <p><br/>
<p> Jest jako olejek najwyborniejszy wylany na głowę, ściekający na brodę, na brodę Aaronową, ściekający aż i na podołek szat jego. <p><br/>
<p> Jako rosa Hermon, która zstępuje na góry Syońskie; albowiem tam daje Pan błogosławieństwo i żywot aż na wieki. <p><br/>
<p> Pieśń stopni.   Ej nuż błogosławcie Panu wszyscy słudzy Pańscy, którzy stawacie w domu Pańskim na każdą noc. <p><br/>
<p> Podnoście ręce wasze ku świątnicy, a błogosławcie Panu, mówiąc: <p><br/>
<p> Niechajżeć błogosławi Pan z Syonu, który stworzył niebo i ziemię. <p><br/>
<p> Halleluja. Chwalcie imię Pańskie, chwalcie słudzy Pańscy. <p><br/>
<p> Którzy stawacie w domu Pańskim, w sieniach domu Boga naszego. <p><br/>
<p> Chwalcież Pana, albowiem to Pan dobry; śpiewajcież imieniowi jego, boć jest wdzięczne. <p><br/>
<p> Albowiem sobie Jakóba Pan obrał, i Izraela za własność swoję. <p><br/>
<p> Jać zaiste uznaję, iż wielki jest Pan, a Pan nasz jest nad wszystkich bogów. <p><br/>
<p> Wszystko co chce Pan, to czyni, na niebie i na ziemi, w morzu i we wszystkich przepaściach. <p><br/>
<p> Który czyni, że występują pary od kończyn ziemi; błyskawice i dżdże przywodzi, wywodzi wiatr z skarbów swoich; <p><br/>
<p> Który pobił pierworodztwa w Egipcie, od człowieka aż do bydlęcia. <p><br/>
<p> Posłał znaki i cuda w pośród ciebie, Egipcie! na Faraona i na wszystkich sług jego. <p><br/>
<p> Który poraził wiele narodów, a pobił królów możnych; <p><br/>
<p> Sehona, króla Amorejskiego, i Oga, króla Basańskiego, i wszystkie królestwa Chananejskie. <p><br/>
<p> I dał ziemię ich w dziedzictwo, w dziedzictwo Izraelowi, ludowi swemu. <p><br/>
<p> Panie! imię twoje na wieki; Panie! pamiątka twoja od narodu do narodu. <p><br/>
<p> Zaite Pan sądzić będzie lud swój, a nad sługami swymi zmiłuje się. <p><br/>
<p> Ale bałwany pogańskie, srebro i złoto, są robotą rąk ludzkich. <p><br/>
<p> Usta mają, a nie mówią, oczy mają, a nie widzą; <p><br/>
<p> Uszy mają, a nie słyszą, ani mają tchnienia w ustach swoich. <p><br/>
<p> Niech im podobni będą, którzy je robią, i wszyscy, którzy w nich ufają. <p><br/>
<p> Domie Izraelski! błogosławcie Panu; domie Aaronowy! błogosławcie Panu. <p><br/>
<p> Domie Lewiego! błogosławcie Panu, którzy się boicie Pana, błogosławcie Panu. <p><br/>
<p> Błogosławiony Pan z Syonu, który mieszka w Jeruzalemie. Halleluja. <p><br/>
<p> Wysławiajcież Pana, albowiem jest dobry; albowiem na wieki miłosierdzie jego. <p><br/>
<p> Wysławiajcież Boga nad bogami; albowiem na wieki miłosierdzie jego. <p><br/>
<p> Wysławiajcież Pana nad panami; albowiem na wieki miłosierdzie jego; <p><br/>
<p> Tego, który sam czyni cuda wielkie; albowiem na wieki miłosierdzie jego. <p><br/>
<p> Który mądrze niebiosa uczynił; albowiem na wieki miłosierdzie jego; <p><br/>
<p> Który rozciągnął ziemię na wodach; albowiem na wieki miłosierdzie jego; <p><br/>
<p> Który uczynił światła wielkie; albowiem na wieki miłosierdzie jego; <p><br/>
<p> Słońce, aby panowało we dnie; albowiem na wieki miłosierdzie jego; <p><br/>
<p> Miesiąc i gwiazdy, aby panowały w nocy; albowiem na wieki miłosierdzie jego. <p><br/>
<p> Który poraził Egipczan na pierworodnych ich; albowiem na wieki miłosierdzie jego. <p><br/>
<p> Który wywiódł Izraela z pośrodku ich; albowiem na wieki miłosierdzie jego; <p><br/>
<p> W ręce mocnej i w ramieniu wyciągnionem; albowiem na wieki miłosierdzie jego. <p><br/>
<p> Który rozdzielił morze Czerwone na rozdziały; albowiem na wieki miłosierdzie jego; <p><br/>
<p> I przeprowadził lud Izraelski pośrodkiem jego; albowiem na wieki miłosierdzie jego. <p><br/>
<p> I wrzucił Faraona z wojskiem jego w morze Czerwone; albowiem na wieki miłosierdzie jego. <p><br/>
<p> Który prowadził lud swój przez puszczę; albowiem na wieki miłosierdzie jego. <p><br/>
<p> Który poraził królów wielkich; albowiem na wieki miłosierdzie jego; <p><br/>
<p> I pobił królów możnych; albowiem na wieki miłosierdzie jego; <p><br/>
<p> Sehona; króla Amorejskiego; albowiem na wieki miłosierdzie jego; <p><br/>
<p> I Oga, króla Basańskiego; albowiem na wieki miłosierdzie jego. <p><br/>
<p> I dał ziemię ich w dziedzictwo; albowiem na wieki miłosierdzie jego; <p><br/>
<p> W dziedzictwo Izraelowi, słudze swemu; albowiem na wieki miłosierdzie jego. <p><br/>
<p> Który w uniżeniu naszem pamięta na nas; albowiem na wieki miłosierdzie jego. <p><br/>
<p> I wybawił nas od nieprzyjaciół naszych; albowiem na wieki miłosierdzie jego. <p><br/>
<p> Który daje pokarm wszelkiemu ciału; albowiem na wieki miłosierdzie jego. <p><br/>
<p> Wysławiajcież Boga niebios; albowiem na wieki miłosierdzie jego. <p><br/>
<p> Nad rzekami Babilońskiemi, tameśmy siadali i płakali, wspominając na Syon. <p><br/>
<p> Na wierzbach, które są w nim, zawieszaliśmy harfy nasze. <p><br/>
<p> A gdy nas tam pytali ci, którzy nas zawiedli w niewolę, o słowa pieśni, (chociażeśmy byli zawiesili pieśni radości,)mówiąc: Śpiewajcie nam pieśń z pieśni Syońskich, <p><br/>
<p> Odpowiedzieliśmy: Jakoż mamy śpiewać pieśń Pańską w ziemi cudzoziemców? <p><br/>
<p> Jeźliże cię zapomnę, o Jeruzalemie! niech zapomni sama siebie prawica moja. <p><br/>
<p> Niech przylgnie język mój do podniebienia mego, jeźlibym na cię nie pomniał, jeźlibym nie przełożył Jeruzalemu nad najwiekszę wesele moje. <p><br/>
<p> Wspomnij, Panie! na synów Edomskich, i na dzień Jeruzalemski, w który mówili: Poburzcie, poburzcie aż do gruntu w nim. <p><br/>
<p> O córko Babilońska! i ty będziesz spustoszona. Błogosławiony, któryć odda nagrodę twoję, za to, coś nam złego uczyniła. <p><br/>
<p> Błogosławiony, który pochwyci i roztrąci dziatki twe o skałę. <p><br/>
<p> Psalm Dawidowy.  Wysławiać cię będę, Panie! ze wszystkiego serca mego; przed bogami śpiewać ci będę. <p><br/>
<p> Będę się kłaniał ku kościołowi twemu świętemu, i będę wysławiał imię twoje dla miłosierdzia twego, i dla prawdy twojej; boś nade wszystko uwielbił imię twoje i wyroki twoje. <p><br/>
<p> W dzień, któregom cię wzywał, wysłuchałeś mię, a posiliłeś mocą duszę moję. <p><br/>
<p> Wysławiać cię będą, Panie! wszyscy królowie ziemi, gdy usłyszą wyroki ust twoich. <p><br/>
<p> I będą śpiewali o drogach Pańskich, a iż wielka jest chwała Pańska. <p><br/>
<p> A choć wywyższony jest Pan, wszakże na uniżonego patrzy, a wysokomyślnego z daleka poznaje. <p><br/>
<p> Jeźlibym chodził w pośród utrapienia, ożywisz mię; przeciw popędliwości nieprzyjaciół moich wyciągniesz rękę twoję, a prawica twoja wyswobodzi mię. <p><br/>
<p> Pan wszystko za mię wykona. O Panie! miłosierdzie twoje trwa na wieki; sprawy rąk twoich nie opuścisz. <p><br/>
<p> Przedniejszemu śpiewakowi psalm Dawidowy.  Panie! doświadczyłeś i doznałeś mię. <p><br/>
<p> Tedy znasz siedzenie moje, i powstanie moje, wyrozumiewasz myśli moje z daleka. <p><br/>
<p> Tyś chodzenie moje i leżenie moje ogarnął, świadomeś wszystkich dróg moich. <p><br/>
<p> Nim przyjdzie słowo na język mój, oto Panie! ty to wszystko wiesz. <p><br/>
<p> Z tyłu i z przodku otoczyłeś mię, a położyłeś na mię rękę twoję. <p><br/>
<p> Dziwniejsza umiejętność twoja nad dowcip mój; wysoka jest, nie mogę jej pojąć. <p><br/>
<p> Dokąd ujdę przed duchem twoim? a dokąd przed obliczem twojem uciekę? <p><br/>
<p> Jeźlibym wstąpił do nieba, jesteś tam; i jeźlibym sobie posłał w grobie, i tameś przytomny. <p><br/>
<p> Wziąłlibym skrzydła rannej zorzy, abym mieszkał na końcu morza, <p><br/>
<p> I tamby mię ręka twoja prowadziła, a dosięgłaby mię prawica twoja. <p><br/>
<p> Albo rzekłlibym: Wżdyć ciemności zakryją mię; aleć i noc jest światłem około mnie, <p><br/>
<p> Gdyż i ciemności nic nie zakryją przed tobą; owszem tobie noc jako dzień świeci; ciemnościć są jako światłość. <p><br/>
<p> Ty zaiste w nocy masz nerki moje; okryłeś mię w żywocie matki mojej. <p><br/>
<p> Wysławiam cię dlatego, że się zdumiewam strasznym i dziwnym sprawom twoim, a dusza moja zna je wybornie. <p><br/>
<p> Nie zataiła się żadna kość moja przed tobą, chociażem był uczyniony w skrytości, i misternie złożony w niskościach ziemi. <p><br/>
<p> Niedoskonały płód ciała mego widziały oczy twoje; w księgi twoje wszystkie członki moje wpisane są, i dni, w których kształtowane były, gdy jeszcze żadnego z nich nie było. <p><br/>
<p> Przetoż o jako drogie są u mnie myśli twoje, Boże! a jako ich jest wielka liczba. <p><br/>
<p> Jeźlibym je chciał zliczyć, nad piasek rozmnożyły się; ocucęli się, jeszczem ci ja z tobą. <p><br/>
<p> Zabiłlibyś, o Boże! niezbożnika, tedyćby mężowie krwawi odstąpili odemnie; <p><br/>
<p> Którzy mówią przeciwko tobie obrzydłości, którzy próżno wynoszą nieprzyjaciół twoich. <p><br/>
<p> Izali tych, którzy cię w nienawiści mają, o Panie! niemam w nienawiści? a ci, którzy przeciwko tobie powstawają, izaż mi nie omierzli? <p><br/>
<p> Główną nienawiścią nienawidzę ich, a mam ich za nieprzyjaciół. <p><br/>
<p> Wyszpieguj mię, Boże! a poznaj serce moje; doświadcz mię, a poznaj myśli moje, <p><br/>
<p> I obacz, jeźli droga odporności jest we mnie, a prowadź mię drogą wieczną. <p><br/>
<p> Przedniejszemu śpiewakowi psalm Dawidowy.    Wyrwij mię, Panie! od człowieka złego, od męża okrutnego strzeż mię; <p><br/>
<p> Którzy myślą złe rzeczy w sercu, a na każdy dzień zbierają się na wojnę. <p><br/>
<p> Zaostrzają język swój, jako wąż; jad żmij pod wargami ich. Sela. <p><br/>
<p> Zachowaj mię, Panie! od rąk bezbożnika; od męża okrutnego strzeż mię, którzy myślili podwrócić nogi moje. <p><br/>
<p> Hardzi na mię zastawili sidło, i powrozy; rozciągnęli sieci przy ścieszce, a sidła swe zastawili na mię. Sela. <p><br/>
<p> Rzekłem Panu: Tyś jest Bóg mój! wysłuchajże, Panie! głos modlitw moich. <p><br/>
<p> O Panie, Panie mocy zbawienia mego, który przykrywasz głowę moję w dzień bitwy! <p><br/>
<p> Nie dawaj, Panie! bezbożnemu czego żąda; ani myśli jego złej góry nie dawaj, żeby się nie podniósł. Sela. <p><br/>
<p> A wodza tych, którzy mię obstąpili, nieprawość warg ich niech ich okryje. <p><br/>
<p> Niech na nich spadną węgle rozpalone; do ognia niech wrzuceni będą, i do dołów głębokich, skądby nie powstali. <p><br/>
<p> Potwarca nie będzie utwierdzony na ziemi, a mąż okrutny złością ułowiony będąc upadnie. <p><br/>
<p> Wiem, że Pan uczyni sąd utrapionemu, i pomstę nędznych. <p><br/>
<p> A tak sprawiedliwi będą wysławiać imię twoje, a szczerzy będą mieszkać przed obliczem twojem. <p><br/>
<p> Pieśń Dawidowa.  Panie! wołam do ciebie, pośpiesz się do mnie: posłuchaj głosu mego, gdy wołam do ciebie. <p><br/>
<p> Niech będzie przyjemna modlitwa moja, jako kadzidło przed obliczem twoim, a podnoszenie rąk moich jako ofiara wieczorna. <p><br/>
<p> Panie! połóż straż ustom moim; strzeż drzwi warg moich. <p><br/>
<p> Nie nachylaj serca mego do złej rzeczy, abym nie czynił spraw niepobożnych z mężami czyniącymi nieprawość, i żebym się nie karmił rozkoszami ich. <p><br/>
<p> Niech mię bije sprawiedliwy, a przyjmę to za miłosierdzie; i niech mię gromi, a będzie mi to za najwyborniejszy olejek, który nie zarazi głowy mojej; albowiem jeszczeć modlitwa moja płatna będzie przeciwko złości ich. <p><br/>
<p> Niech będą zrzuceni do miejsc opoczystych sędziowie ich, aby słyszeli słowa moje, że były wdzięczne. <p><br/>
<p> Jako gdyby kto rąbał i łupał drwa na ziemi, tak się rozlatują kości nasze aż do ust grobowych. <p><br/>
<p> Ale do ciebie, Panie, Panie! podnoszę oczy moje; w tobie ufam, nie odpychaj duszy mojej. <p><br/>
<p> Strzeż mię od sidła, które na mię zastawili, i od sideł czyniących nieprawość. <p><br/>
<p> Niech wpadną razem w sieci swoje niepobożni, a ja za tem przeminę. <p><br/>
<p> Pieśń wyuczająca Dawidowa, gdy był w jaskini, modlitwa jego.    Głosem moim do Pana wołam; głosem moim Panu się modlę. <p><br/>
<p> Wylewam przed obliczem jego żądłość moję, a utrapienie moje przed oblicznością jego oznajmuję. <p><br/>
<p> Gdy bywa ściśniony duch mój we mnie, ty znasz ścieszkę moję; na drodze, którą chodzę, ukryli na mię sidło. <p><br/>
<p> Oglądamli się na prawą stronę, a przypatruję się, niemasz ktoby mię znał; zginęła ucieczka moja, niemasz ktoby się ujął o duszę moję. <p><br/>
<p> Panie! do ciebie wołam, mówiąc: Tyś nadzieja moja, tyś dział mój w ziemi żyjących. <p><br/>
<p> Posłuchaj pilnie wołania mego, bom bardzo znędzony; wyrwij mię od tych, którzy mię prześladują, albowiem są mocniejszymi nad mię. <p><br/>
<p> Wywiedźże z ciemnicy duszę moję, abym chwalił imię twoje; obstąpią mię sprawiedliwi, gdy mi dobrodziejstwo uczynisz. <p><br/>
<p> Psalm Dawidowy.  Panie! wysłuchaj modlitwę moję, a przyjmij w uszy prośby moje; dla prawdy twojej wysłuchaj mię i dla sprawiedliwości twojej. <p><br/>
<p> A nie wchodź w sąd z sługą twoim; albowiem nie będzie usprawiedliwiony przed obliczem twoim żaden żyjący. <p><br/>
<p> Gdyż prześladuje nieprzyjaciel duszę moję, potarł równo z ziemią żywot mój; sprawił to, że muszę mieszkać w ciemnościach, jako ci, którzy z dawna pomarli. <p><br/>
<p> I ściśniony jest we mnie duch mój, a we wnętrznościach moich niszczeje serce moje. <p><br/>
<p> Wspominam sobie dni dawne, i rozmyślam o wszystkich sprawach twoich, i uczynki rąk twoich rozbieram. <p><br/>
<p> Wyciągam ręce moje ku tobie; dusza moja, jako sucha ziemia, ciebie pragnie. Sela. <p><br/>
<p> Pośpiesz się, a wysłuchaj mię, Panie! ustaje duch mój; nie ukrywajże oblicza twego przedemną; bomci podobny zstępującym do grobu. <p><br/>
<p> Spraw, abym rano słyszał miłosierdzie twoje, bo w tobie ufam; oznajmij mi drogę, którąbym miał chodzić; bo do ciebie podnoszę duszę moję. <p><br/>
<p> Wyrwij mię od nieprzyjaciół moich, Panie! do ciebie się uciekam. <p><br/>
<p> Naucz mię czynić wolę twoję, albowiemeś ty Bóg mój; duch twój dobry niech mię prowadzi po ziemi prawej. <p><br/>
<p> Dla imienia twego, Panie!ożyw mię; dla sprawiedliwości twojej wywiedź z utrapienia duszę moję. <p><br/>
<p> I dla miłosierdzia twego wytrać nieprzyjaciół moich, a wygładź wszystkich przeciwników duszy mojej; bom ja sługa twój. <p><br/>
<p> Pieśń Dawidowa.  Błogosławiony Pan, skała moja, który ćwiczy ręce moje do bitwy, a palce moje do wojny. <p><br/>
<p> Miłosierdziem mojem, i twierdzą moją, ucieczką moją, wybawicielem moim, i tarczą moją on mi jest, przetoż w nim ufam; onci podbija pod mię lud mój. <p><br/>
<p> Panie! cóż jest człowiek, że nań masz baczenie? a syn człowieczy, że go sobie poważasz? <p><br/>
<p> Człowiek marności jest podobny; dni jego jako cień pomijający. <p><br/>
<p> Panie! nakłoń niebios twoich, a zstąp; dotknij się gór, a zakurzą się. <p><br/>
<p> Zabłyśnij błyskawicą, a rozprosz ich; puść strzały twoje, a poraź ich. <p><br/>
<p> Ściągnij rękę swą z wysokości; wybaw mię, a wyrwij mię z wód wielkich, z ręki cudzoziemców. <p><br/>
<p> Których usta kłamstwo mówią, a prawica ich, prawica omylna. <p><br/>
<p> Boże! pieśń nową tobie zaśpiewam; na lutni, i na instrumencie o dziesięciu stronach śpiewać ci będę. <p><br/>
<p> Bóg daje zwycięstwo królom, a Dawida, sługę swego, wybawia od miecza srogiego. <p><br/>
<p> Wybawże mię, a wyrwij mię z ręki cudzoziemców, których usta mówią kłamstwo, a prawica ich prawica omylna; <p><br/>
<p> Aby synowie nasi byli jako szczepy rosnące w młodości swojej, a córki nasze, jako kamienie węgielne, wyciosane w budynku kościelnym. <p><br/>
<p> Szpiżarnie nasze pełne niech wydawają wszelakie potrzeby; trzody nasze niech rodzą tysiące, niech rodzą dziesięć tysięcy w oborach naszych. <p><br/>
<p> Woły nasze niech będą tłuste; niech nie będzie wtargnienia, ani zajęcia, ani narzekania po ulicach naszych. <p><br/>
<p> Błogosławiony lud, któremu się tak dzieje. Błogosławiony lud, którego Bogiem jest Pan. <p><br/>
<p> Chwalebna pieśń Dawidowa.   Wywyższać cię będę, Boże mój, królu mój! i błogosławić będę imieniowi twemu na wieki wieków. <p><br/>
<p> Na każdy dzień błogosławić cię będę, a chwalić imię twoje na wieki wieków. <p><br/>
<p> Pan wielki jest i bardzo chwalebny, a wielkość jego nie może być dościgniona. <p><br/>
<p> Naród narodowi wychwalać będzie sprawy twoje, a mocy twoje opowiadać będą. <p><br/>
<p> Ozdobę chwały wielmożności twojej, i dziwne twe sprawy wysławiać będę. <p><br/>
<p> I moc strasznych uczynków twoich ogłaszać będą, i ja zacność twoję opowiadać będę, <p><br/>
<p> Pamięć obfitej dobroci twojej wysławiać, o sprawiedliwości twojej śpiewać będą, mówiąc: <p><br/>
<p> Dobrotliwy i miłosierny jest Pan, nierychły do gniewu, i wielkiego miłosierdzia. <p><br/>
<p> Dobryć jest Pan wszystkim, a miłosierdzie jego nad wszystkiem sprawami jego. <p><br/>
<p> Niech cię wysławiają, Panie! wszystkie sprawy twoje, a święci twoi niech ci błogosławią. <p><br/>
<p> Sławę królestwa twego niech opowiadają, a o możności twojej niech rozmawiają; <p><br/>
<p> Aby oznajmili synom ludzkim mocy jego, a chwałę i ozdobę królestwa jego. <p><br/>
<p> Królestwo twoje jest królestwo wszystkich wieków, a panowanie twoje nie ustaje nad wszystkimi narodami. <p><br/>
<p> Trzyma Pan wszystkich upadających, a podnosi wszystkich obalonych. <p><br/>
<p> Oczy wszystkich w tobie nadzieję mają, a ty im dajesz pokarm ich czasu swojego. <p><br/>
<p> Otwierasz rękę twoję, a nasycasz wszystko, co żyje, według upodobania twego. <p><br/>
<p> Sprawiedliwy jest Pan we wszystkich drogach swoich, i miłosierny we wszystkich sprawach swoich. <p><br/>
<p> Bliski jest Pan wszystkim, którzy go wzywają, wszystkim, którzy go wzywają w prawdzie. <p><br/>
<p> Wolę tych czyni, którzy się go boją, a wołanie ich wysłuchiwa, i ratuje ich. <p><br/>
<p> Strzeże Pan wszystkich, którzy go miłują; ale wszystkich niepobożnych wytraci. <p><br/>
<p> Chwałę Pańską wysławiać będą usta moje; a błogosławić będzie wszelkie ciało imię święte jego na wieki wieków. <p><br/>
<p> Halleluja. <p><br/>
<p> Chwal, duszo moja! Pana. Chwalić będę Pana, pókim żyw; będę śpiewał Bogu memu, póki mię staje. <p><br/>
<p> Nie ufajcie w książętach, ani w żadnym synu ludzkim, w którym nie masz wybawienia. <p><br/>
<p> Wynijdzie duch jego, i nawróci się do ziemi swojej; w onże dzień zginą wszystkie myśli jego. <p><br/>
<p> Błogosławiony, którego Bóg Jakóbowy jest pomocnikiem, którego nadzieja jest w Panu, Bogu jego; <p><br/>
<p> Który uczynił niebo, i ziemię, morze, i wszystko, co w nich jest, który przestrzega prawdy aż na wieki; <p><br/>
<p> Który czyni sprawiedliwość ukrzywdzonym, i daje chleb zgłodniałym; Pan rozwiązuje więźniów. <p><br/>
<p> Pan otwiera oczy ślepych; Pan podnosi upadłych; Pan miłuje sprawiedliwych. <p><br/>
<p> Pan strzeże przychodniów, sierotce i wdowie pomaga; ale drogę niepobożnych podwraca. <p><br/>
<p> Pan będzie królował na wieki; Bóg twój, o Syonie! od narodu do narodu. Halleluja. <p><br/>
<p> Chwalcie Pana; albowiem dobra rzecz jest, śpiewać Bogu naszemu; albowiem to wdzięczna i przystojna jest chwała. <p><br/>
<p> Pan Jeruzalem buduje, a rozproszonego Izraela zgromadza. <p><br/>
<p> Który uzdrawia skruszonych na sercu, a zawiązuje boleści ich. <p><br/>
<p> Który rachuje liczbę gwiazd, a każdą z nich imieniem jej nazywa. <p><br/>
<p> Wielki jest Pan nasz, i wielki w mocy; rozumienia jego niemasz liczby. <p><br/>
<p> Pan pokornych podnosi; ale niepobożnych aż ku ziemi uniża. <p><br/>
<p> Śpiewajcież Panu z chwałą; śpiewajcie Bogu naszemu na harfie; <p><br/>
<p> Który okrywa niebiosa obłokami, a deszcz ziemi gotuje: który czyni, że rośnie trawa po górach; <p><br/>
<p> Który daje bydłu pokarm ich, i kruczętom młodym, które wołają do niego. <p><br/>
<p> Nie kocha się w mocy końskiej, ani się kocha w goleniach męskich. <p><br/>
<p> Kocha się Pan w tych, którzy się go boją, a którzy ufają w miłosierdziu jego. <p><br/>
<p> Chwalże, Jeruzalemie! Pana; chwalże, Syonie! Boga twego. <p><br/>
<p> Albowiem on umacnia zawory bram twoich, a błogosławi synów twoich w pośrodku ciebie. <p><br/>
<p> On czyni pokój w granicach twoich, a najwyborniejszą pszenicą nasyca cię. <p><br/>
<p> On wysyła słowo swe na ziemię; bardzo prędko bieży wyrok jego. <p><br/>
<p> On daje śnieg jako wełnę, szron jako popiół rozsypuje. <p><br/>
<p> Rzuca lód swój jako bryły; przed zimnem jego któż się ostoi? <p><br/>
<p> Posyła słowo swoje, i roztapia je; powienie wiatrem swym, a rozlewają wody. <p><br/>
<p> Oznajmuje słowo swe Jakóbowi, ustawy swe i sądy swe Izraelowi. <p><br/>
<p> Nie uczynił tak żadnemu narodowi; przetoż nie poznali sądów jego. Halleluja. <p><br/>
<p> Halleluja. Chwalcie Pana na niebiosach; chwalcież go na wysokościach. <p><br/>
<p> Chwalcie go wszyscy Aniołowie jego; chwalcie go wszystkie wojska jego. <p><br/>
<p> Chwalcie go słońce i miesiącu; chwalcie go wszystkie jasne gwiazdy. <p><br/>
<p> Chwalcie go niebiosa nad niebiosami, i wody, które są nad niebem. <p><br/>
<p> Chwalcie imię Pańskie; albowiem on rozkazał, a stworzone są. <p><br/>
<p> I wystawił je na wieki wieczne; założył im kres, którego nie przestępują. <p><br/>
<p> Chwalcie Pana na ziemi, smoki i wszystkie przepaści. <p><br/>
<p> Ogień i grad, śnieg i para, wiatr gwałtowny, wykonywający rozkaz jego; <p><br/>
<p> Góry, i wszystkie pagórki, drzewa rodzaje, i wszystkie cedry; <p><br/>
<p> Zwierzęta, i wszystko bydło, gadziny, i ptastwo skrzydlaste. <p><br/>
<p> Królowie ziemscy, i wszystkie narody; książęta i wszyscy sędziowie ziemi; <p><br/>
<p> Młodzieńcy, także i panny, starzy i młodzi, <p><br/>
<p> Chwalcie imię Pańskie; albowiem wywyższone jest imię jego samego, a chwała jego nad ziemią i niebem. <p><br/>
<p> I wywyższył róg ludu swego, chwałę wszystkich świętych jego, mianowicie synów Izraelskich, ludu jemu najbliższego. Halleluja. <p><br/>
<p> Halleluja. Śpiewajcie Panu pieśń nową; chwała jego niechaj zabrzmi w zgromadzeniu świętych. <p><br/>
<p> Wesel się, Izraelu! w Twórcy swoim; synowie Syońscy! radujcie się w królu swoim. <p><br/>
<p> Chwalcie imię jego na piszczałkach; na bębnie i na harfie grajcie mu. <p><br/>
<p> Albowiem się kocha Pan w ludu swym; pokornych zbawieniem uwielbia. <p><br/>
<p> Radować się będą święci w chwale Bożej, a śpiewać będą w pokojach swych. <p><br/>
<p> Wysławiania Boże będą w ustach ich, a miecz na obie strony ostry w rękach ich, <p><br/>
<p> Aby wykonywali pomstę nad poganami, a karali narody; <p><br/>
<p> Aby wiązali pętami królów ich, a szlachtę ich okowami żelaznemi; <p><br/>
<p> Aby postąpili z nimi według prawa zapisanego.Tać jest sława wszystkich świętych jego. Halleluja. <p><br/>
<p> Halleluja. Chwalcie Boga w świątnicy jego; chwalcie go na rozpostarciu mocy jego. <p><br/>
<p> Chwalcie go ze wszelkiej mocy jego; chwalcie go według wielkiej dostojności jego. <p><br/>
<p> Chwalcie go na głośnych trąbach; chwalcie go na lutni i na harfie. <p><br/>
<p> Chwalcie go na bębnie, i na piszczałce; chwalcie go stronach i na organach. <p><br/>
<p> Chwalcie go na cymbałach głośnych; chwalcie go cymbałach krzykliwych. <p><br/>
<p> Niech wszelki duch chwali Pana! Halleluja. <p><br/>
</body></html>
