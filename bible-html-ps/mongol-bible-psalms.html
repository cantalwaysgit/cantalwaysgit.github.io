<!doctype html> <html> <body>
<p> Хорон муу хүний зөвлөгөөг дагадаггүй,Нүгэлтнүүдийн зам дээр ч зогсдоггүй,Басамжлагчдын суудалд ч суудаггүй хүн ерөөлтэй еэ! <p><br/>
<p> Харин тэрээр ЭЗЭНий хуульд баярлаж,Түүний хуулийг өдөр шөнөгүй тунгаан бясалгадаг. <p><br/>
<p> Тэрээр урсгал усны дэргэд тарьсан мод адил билээ.Тэр мод цагтаа үр жимсээ ургуулдаг бөгөөдНавчис нь ч хатдаггүй.Тэр хүний үйлс бүхэн нь өлзийтэй. <p><br/>
<p> Хорон муу хүмүүс бол тийм биш,Харин тэд салхинд хийсдэг тарианы хальс мэт. <p><br/>
<p> Тийм учраас хорон муу хүн шийтгэлд,Нүгэлтнүүд ч зөв шударга хүний цуглаанд зогсож чадахгүй. <p><br/>
<p> Зөв шударга хүний замыг ЭЗЭН мэддэг,Харин хорон муу хүний зам сөнөх болно.   <p><br/>
<p> Яагаад үндэстнүүд уурандаа шатаж,Ард түмнүүд дэмий хуйвалдана вэ? <p><br/>
<p> Газар дэлхийн хаад бат зогсож,Удирдагчид хоорондоо зөвлөлдөж,ЭЗЭН ба Түүний Тослогдсон Нэгэнийг эсэргүүцэн, <p><br/>
<p> “Бид тэдний гинжийг тасалж,Хүлгийг нь өөрсдөөсөө зайлуулцгаая” гэж тэд хэлэв. <p><br/>
<p> Тэнгэрт залрагч инээж,Тэднийг Эзэн тохуурхаж байна. <p><br/>
<p> Тэгээд Тэр тэдэнд Өөрийн уураар айлдаж,Өөрийн хилэнгээр тэднийг айлган, <p><br/>
<p> “Миний ариун уул СиондБи Өөрийн хааныг өргөмжилсөн” гэнэ. <p><br/>
<p> “Би ЭЗЭНий зарлигийг тунхаглана.Тэр надад хэлэхдээ«Чи бол Миний Хүү,Өнөөдөр Би Чамайг төрүүлсэн. <p><br/>
<p> Надаас гуй! Би үндэстнүүдийг Чиний өв болгон,Дэлхийн хязгааруудыг ч Чиний эзэмшил болгон өгнө. <p><br/>
<p> Чи тэднийг төмөр таягаар хэмх цохиж,Шавар сав шиг бутлах болно» гэсэн”. <p><br/>
<p> Тиймээс хаад аа, ухаалаг бай.Дэлхийн шүүгчид ээ, сургамж ав. <p><br/>
<p> Эмээн ЭЗЭНд үйлчилж,Сүрдэн баясагтун. <p><br/>
<p> Хүүг үнс, эс тэгвэл Тэрээр уурлаж,Чи замдаа сүйрэх болно.Учир нь Түүний уур хилэн удахгүй асах юм.Түүнд итгэлээ өгөгч бүхэн ерөөлтэй еэ! <p><br/>
<p> ЭЗЭН, миний өстнүүд юутай олширно вэ!Миний эсрэг босогчид олон байна. <p><br/>
<p> Олон хүн миний тухай“Түүнд Бурханы аврал үгүй” гэдэг.Села <p><br/>
<p> Гэвч, ЭЗЭН, Та бол миний бамбай,Миний цог жавхлан болон тэргүүнийг минь өргөгч Нэгэн билээ. <p><br/>
<p> Би ЭЗЭНд хандан дуу хоолойгоороо хашхирсан бөгөөдТэрээр ариун уулаасаа надад хариулсан.Села <p><br/>
<p> Би хэвтээд, унтаад, сэрсэн,Учир нь ЭЗЭН намайг түшиж байна. <p><br/>
<p> Түмэн хүн миний эсрэгНамайг бүсэлсэн ч би айхгүй. <p><br/>
<p> ЭЗЭН, босооч!Бурхан минь ээ, намайг авраач!Миний бүх дайсны шанаа уруу Та дэлссэн.Хорон муу хүний шүдийг Та хэмхэлсэн. <p><br/>
<p> Аврал бол ЭЗЭНийх.Таны ерөөл Таны ард түмэнд хүртэх болтугай!Села   <p><br/>
<p> Миний зөв шударгын Бурхан,Намайг дуудахад хариулаач!Намайг зовоход Та намайг амраасан билээ.Намайг өршөөн, залбирлыг минь сонсооч. <p><br/>
<p> Хүний хөвгүүд ээ, хэдий болтол миний цог жавхлан ичгүүрээр солигдох вэ?Хэдий болтол та нар хоосон юманд дурлаж,Худал хуурмагийг хайх юм бэ?Села <p><br/>
<p> Харин ЭЗЭН Өөрийн төлөө бурханлаг хүмүүсийг тусгаарласныг мэдэж ав.Намайг дуудахад ЭЗЭН сонсдог билээ. <p><br/>
<p> Чичрэн айж, нүгэл бүү хий.Орон дотроо зүрхэндээ тунгаан бясалгаж, дуугүй бай.Села <p><br/>
<p> Зөв шударгын тахил өргөж,ЭЗЭНд итгэ. <p><br/>
<p> “Бидэнд сайныг үзүүлэгч нь хэн бэ?” гэж олон хүн асууж байна.ЭЗЭН, Өөрийн мэлмийг өргөн бидэн дээр гэрэлтээч! <p><br/>
<p> Зүрхэнд минь Таны өгсөн баяр баясгалан ньТэдний үр тариа, шинэ дарс бялхах үеийнхээс ч илүү юм. <p><br/>
<p> Би амар амгалан хэвтэж, унтах болно.Намайг аюулгүйгээр аж төрүүлэгч нь, ЭЗЭН,Зөвхөн Та билээ.   <p><br/>
<p> ЭЗЭН, үгэнд минь чих тавьж,Ёолох дууг минь анхаараач. <p><br/>
<p> Миний Хаан болон миний Бурхан,Тусламж гуйн хашхирахыг минь сонсооч,Учир нь Тандаа би залбирнам. <p><br/>
<p> Өглөөгүүр, ЭЗЭН, Та миний дуу хоолойг сонсоно.Өглөөгүүр би Таны өмнө бараалхан, хүсэн хүлээх болно. <p><br/>
<p> Учир нь Та бол хорон мууг таашаадаг Бурхан биш ээ.Ямар ч муу муухай нь Тантай хамт оршдоггүй. <p><br/>
<p> Онгирон сагсуурагчид Таны мэлмийн өмнө зогсож чадахгүй.Гэм нүгэл үйлдэгч бүгдийг Та үзэн яддаг. <p><br/>
<p> Худал яригчдыг Та устгадаг.Цус урсгадаг, залилж мэхэлдэг хүнийг ЭЗЭН жигшдэг. <p><br/>
<p> Харин миний хувьд гэвэл,Таны элбэг хайр энэрлээр Таны өргөөнд орж,Таны ариун сүмд Таныг хүндэтгэн бөхийнө. <p><br/>
<p> ЭЗЭН, дайснуудын минь улмаасТа намайг Өөрийн зөв шударгаар хөтлөөч.Миний өмнө Өөрийнхөө замыг тэгшитгээч. <p><br/>
<p> Тэдний хэлж байгаа зүйлсэд итгэх юм юу ч үгүй.Тэдний зүрх сэтгэл нь сүйрэл юм.Тэдний хоолой нь онгорхой булш юм.Тэд хэлээрээ магтан хөөрөгддөг. <p><br/>
<p> Бурхан, тэдний гэмтэйг тунхаглаач!Өөрсдийнх нь арга залиар тэднийг унагаач!Үй түмэн алдаа зөрчил дотор нь тэднийг хөөн гаргаач,Учир нь тэд Таны эсрэг тэрсэлдэг билээ. <p><br/>
<p> Харин Танд хоргодогч бүгд баяр хөөртэй байж,Та хамгаалсан учир мөнхөд баярлан дуулах болно.Таны нэрийг хайрлагчидТанд баясна. <p><br/>
<p> Учир нь зөв шударга хүнийг ерөөдөг ньЭЗЭН, Та билээ.Та түүнийг бамбайгаар халхлах шиг тааллаараа хүрээлнэ.   <p><br/>
<p> ЭЗЭН, Өөрийн уураар намайг бүү зэмлээч,Өөрийн хилэнгээр ч намайг бүү гэсгээгээч. <p><br/>
<p> Би сул дорой учир, ЭЗЭН, намайг өршөөгөөч.Миний яс янгинадаг учир, ЭЗЭН, намайг эдгээгээч. <p><br/>
<p> Миний сэтгэл ч ихэд шаналж байна.Харин ЭЗЭН, Та хэр удах вэ? <p><br/>
<p> ЭЗЭН, буцан ирж, миний сэтгэлийг хэлтрүүлээч,Өөрийн хайр энэрлийн улмаас намайг авраач. <p><br/>
<p> Учир нь үхэлд Таныг дурсан санана гэж үгүй,Үхэгсдийн оронд хэн Танд талархах вэ? <p><br/>
<p> Би ёолсоор эцэж ядарч байна.Шөнө бүр би ороо хөвүүлж,Дэвсгэрээ ч нулимсаараа нэвт норгодог. <p><br/>
<p> Гашуудснаас болж нүдний минь гал бөхсөн.Миний бүх өстнөөс болж нүд минь харанхуйлсан. <p><br/>
<p> Гэм нүгэл үйлдэгчид та бүгд надаас холд.Учир нь ЭЗЭН миний уйлан гинших дууг сонссон. <p><br/>
<p> ЭЗЭН миний гуйлтыг сонссон бөгөөдЭЗЭН миний залбирлыг хүлээн авдаг. <p><br/>
<p> Миний бүх дайсан ичгүүрт орж, ихэд зүрхшээнэ.Тэд гэнэт ичин, ухрах болно.   <p><br/>
<p> Миний Бурхан ЭЗЭН, Таны дотор би хоргодсон билээ.Намайг мөшгөж буй бүгдээс намайг авран, чөлөөлөөч. <p><br/>
<p> Эс тэгвэл чөлөөлөх хүнгүйд намайг чирэн, тэрээр арслан мэт намайг урж тастчина. <p><br/>
<p> Миний Бурхан ЭЗЭН, хэрэв би үүнийг хийсэн бол,Хэрэв миний гарт гэм нүгэл байгаа бол, <p><br/>
<p> Хэрэв би анд нөхөртөө хорон мууг буцааж,Шалтгаангүйгээр миний өстөн болсон хүнээс булааж авсан бол <p><br/>
<p> Дайсан минь намайг мөшгөн бариг.Тэрээр амийг минь газарт гишгэлэн,Алдрыг минь тоос шороонд унагааг.Села <p><br/>
<p> ЭЗЭН, ууран дотроо босооч.Миний өстнүүдийн хилэнгийн эсрэг зогсооч,Миний төлөө босооч. Та шийтгэлийг товлосон билээ. <p><br/>
<p> Тоо томшгүй хүмүүсээр Та Өөрийгөө хүрээлүүлж,Тэдний дээгүүр өндөртөө буцаж залраач. <p><br/>
<p> ЭЗЭН ард түмнүүдийг шүүдэг.Миний дотор буй миний зөв шударга болон үнэнч байдлын дагуу,ЭЗЭН, намайг зөвтгөөч. <p><br/>
<p> Хорон муу хүний бузар мууг төгсгөж,Харин зөв шударга хүнийг бат тогтоогооч.Зөв шударга Бурхан зүрх болон оюун бодлыг шалгадаг юм. <p><br/>
<p> Миний бамбайЦэх шулуун зүрхтнийг авардаг Бурханд бий. <p><br/>
<p> Бурхан бол шударга шүүгч бөгөөдӨдөр бүр хилэгнэдэг Бурхан юм. <p><br/>
<p> Хэрвээ хүн гэмшихгүй болТэрээр илдээ ирлэх болно.Тэрээр нумаа хөвчлөөд, бэлэн болгожээ. <p><br/>
<p> Тэрээр бас Өөртөө алах зэвсгүүдийг бэлтгэсэн юм.Тэрээр сумаа галт сум болгодог. <p><br/>
<p> Харагтун, тэрээр гэм нүглийг төрүүлэхээр дуншиж,Хорон муугаар жирэмсэлж, худал хуурмагийг төрүүлдэг. <p><br/>
<p> Тэрээр нүх малтан, түүнийгээ ухаад,Өөрийн ухсан нүхэндээ унасан юм. <p><br/>
<p> Түүний хорон муу өөрийнх нь толгой дээр эргэн ирж,Түүний хүчирхийлэл өөрийнх нь зулай дээр бууна. <p><br/>
<p> Би ЭЗЭНд Түүний зөв шударгын дагуу талархаж,Хамгийн Дээд ЭЗЭНий нэрд магтаалыг дуулна. <p><br/>
<p> ЭЗЭН, бидний Эзэн,Таны нэр бүх газар дэлхийд ямар суу алдартай вэ!Та Өөрийн цог жавхланг тэнгэрүүдийн дээгүүр байрлуулсан билээ. <p><br/>
<p> Өөрийн өстнүүдээс болжБалчир, нярай хүүхдүүдийн амаарТа хүч чадлыг бататгасан ньДайсан болон хонзогногчийг дуугүй байлгахын тулд болой. <p><br/>
<p> Таны мутрын бүтээл болох Таны тэнгэрүүдийг,Таны цогцлоон байгуулсан сар, оддыг би тунгаан бодохдоо <p><br/>
<p> Хүн гэгч юу болоод Та түүнд санаа тавьж,Хүний хүү гэгч юу болоод Та түүнийг халамжилна вэ? <p><br/>
<p> Та түүнийг Бурханаас арай дор болгож,Алдар ба хүндэтгэлийн титмийг түүнд өмсгөжээ. <p><br/>
<p> Та түүнд Өөрийн мутрын бүтээлүүдийг захируулдаг.Та түүний хөл дор бүх юмсыг тавьсан нь <p><br/>
<p> Бүх хонь ба үхэр,Мөн хээрийн араатан амьтад, <p><br/>
<p> Тэнгэрийн шувууд болон далайн загас буюуУсан замаар сэлэгч бүхэн юм. <p><br/>
<p> ЭЗЭН, бидний Эзэн,Таны нэр бүх газар дэлхийд ямар суу алдартай вэ!   <p><br/>
<p> Би бүх зүрхээрээ ЭЗЭНд талархах болно.Би Таны бүх гайхамшгийг тунхаглана. <p><br/>
<p> Би баярлаж, Таны дотор баясна.Хамгийн Дээд Нэгэн, би Таны нэрд магтаалыг дуулна. <p><br/>
<p> Миний дайснууд ухрахдааТаны өмнө бүдрэн унаж, сөнөдөг юм. <p><br/>
<p> Учир нь Та миний шударга заргыг дэмжсэн билээ.Та зөв шударгаар шүүн сэнтийдээ заларсан билээ. <p><br/>
<p> Та үндэстнүүдийг зэмлэж,Та хорон муу хүмүүсийг устгасан.Та тэдний нэрийг үүрд мөнхөд үгүй болгосон. <p><br/>
<p> Дайсан үүрдийн сүйрлээр сүйрсэн бөгөөдТа хотуудыг нураасан юмТэдний талаар дурсагдах ч юмгүй болсон билээ. <p><br/>
<p> Харин ЭЗЭН мөнхөд захиран сууж байдаг.Тэрээр шүүхийн төлөө Өөрийн сэнтийг зэхсэн бөгөөд <p><br/>
<p> Тэр дэлхийг зөв шударгаар шүүх болно.Тэрээр ард түмнүүдийг шулуун шударгаар шүүнэ. <p><br/>
<p> ЭЗЭН бас дарлагдагсдыг хамгаалах бэхлэлт,Бэрх цагийн бэхлэлт болно. <p><br/>
<p> Таны нэрийг мэддэг хүмүүс Танд итгэлээ өгөх болно.Учир нь Өөрийг тань эрэн хайгчдыг, ЭЗЭН, Та орхиогүй. <p><br/>
<p> Сионд оршин байгч ЭЗЭНд магтаалыг дуулагтун.Түүний үйлсийг хүмүүсийн дунд зарлагтун. <p><br/>
<p> Цус урсгалтаар өшөө авагч Тэрээр тэднийг санадаг.Тэрээр зовогсдын хашхирахыг мартдаггүй. <p><br/>
<p> ЭЗЭН, намайг өршөөгөөч.Үхлийн дааман хаалганаас намайг босгодог ТаНамайг үзэн ядагчдаас ирдэг зовлон зүдгүүрийг минь хараач. <p><br/>
<p> Тэгвэл би Таны бүх магтаалыг зарлах бөгөөдСионы охины дааман хаалгандБи Таны авралд баясна. <p><br/>
<p> Үндэстнүүд өөрсдийн ухсан нүхэнд унасан билээ.Өөрсдийнх нь нуусан торонд тэдний хөл орсон билээ. <p><br/>
<p> ЭЗЭН Өөрийгөө мэдүүлж, шүүлтийг гүйцэлдүүлжээ.Өөрийн гарын үйлдсэн үйлээр хорон муу хүн урхидуулжээ.Хиггаион, Села <p><br/>
<p> Бурханыг мартдаг бүх үндэстэн буюуХорон муу хүмүүс Үхэгсдийн орон уруу буцна. <p><br/>
<p> Гачигдагсад үүрд мартагдахгүй,Зовогсдын найдлага ч мөнхөд тасрахгүй. <p><br/>
<p> ЭЗЭН, босож, хүмүүнд ялалтыг бүү өгөөч.Өөрийнхөө өмнө үндэстнүүдийг шүүлгээрэй. <p><br/>
<p> ЭЗЭН, тэднийг эмээлгээч.Өөрсдийг нь зөвхөн хүн л юм гэдгийг үндэстнүүдэд мэдүүлээч.Села   <p><br/>
<p> ЭЗЭН, Та яагаад тэртээ хол зогсдог вэ?Бэрх цагт Та яагаад нуугддаг вэ? <p><br/>
<p> Бардам зангаараа хорон санаат хүн зовж буй нэгнийг мөшгөдөг.Өөрсдийнх нь сэдсэн заль мэхэнд тэднийг унагаач. <p><br/>
<p> Хорон муу хүн өөрийн хүсэл тачаалаар сайрхдаг бөгөөдШунахай хүн ЭЗЭНийг хараан, үл ойшоодог. <p><br/>
<p> Хорон муу хүн бардам нүүрээрээ хайдаггүй.Түүний бодол бүхэнд “Бурхан байдаггүй”. <p><br/>
<p> Түүний зам ямагт бат бэх байдаг.Таны шийтгэлүүд өндөрт, түүний хараанаас гадна билээ.Өөрийн бүх дайснуудыг тэр доромжилдог юм. <p><br/>
<p> Тэрээр зүрхэндээ“Би огт ганхахгүй.Үеэс үед би зовлон бэрхшээлтэй учрахгүй” гэдэг. <p><br/>
<p> Түүний ам нь хараал, ов мэх, хавчлагаар дүүрэн.Түүний хэлэн дор саад төвөг болон хорон санаа байдаг. <p><br/>
<p> Тэрээр тосгодын нуувчуудад суудаг.Нууц газруудад тэрээр гэмгүй хүнийг алдаг.Түүний нүд ядуу хүнийг нууцхан хайж байдаг. <p><br/>
<p> Арслан нүхэндээ мяраадаг шиг тэрээр нууц газруудад хэвтдэг.Тэрээр ядарсан нэгнийг барихаар хүлээн хэвтдэг.Тэрээр ядарсан нэгнийг өөрийн торонд оруулж барьдаг билээ. <p><br/>
<p> Тэр мяраан, атийн хэвтдэг бөгөөдЯдуучууд түүний хүчирхийлэлд унадаг юм. <p><br/>
<p> Тэрээр зүрхэндээ “Бурхан мартсан билээ.Тэрээр нүүрээ нуусан. Тэрээр үүнийг хэзээ ч харахгүй” гэдэг. <p><br/>
<p> ЭЗЭН, босооч! Бурхан, мутраа өргөөч!Ядуусыг бүү мартаач. <p><br/>
<p> Хорон муу хүн Бурханыг юунд хараана вэ?Тэрээр зүрхэндээ “Та буцааж нэхэхгүй” гэдэг. <p><br/>
<p> Та харсан билээ.Учир нь Өөрийн мутраар хариулахын тулдТа зовлон зүдгүүр, уур унтууцлыг ажигласан билээ.Ядуу хүн Танд даатгадаг.Та өнчин хүмүүсийн туслагч байсаар ирсэн билээ. <p><br/>
<p> Хорон муу хийгээд бузрыг үйлдэгчийн гарыг хугалж,Юу ч олохгүй болтлоо түүний хорон мууг хайн илрүүлээч. <p><br/>
<p> ЭЗЭН бол үүрд мөнхөд Хаан юм.Түүний газар нутгаас үндэстнүүд устгагдсан билээ. <p><br/>
<p> ЭЗЭН, Та даруу хүний хүсэлтийг сонссон билээ.Зүрхийг нь батжуулж, чихээ тавин сонсооч. <p><br/>
<p> Ингэснээр дэлхий дээрх хүмүүс дахин сүрдүүлэхгүй болгохоорӨнчин болон хавчигдсан хүнийг зөвтгөөч. <p><br/>
<p> ЭЗЭН дотор би хоргоддог.Та нар сэтгэлд минь хандан“Өөрийн уул уруу шувуу шиг зугт” гэж яаж хэлж чадаж байна аа! <p><br/>
<p> Харагтун, хорон муу хүмүүс нумаа хөвчилж,Сумаа тавихаар зэхэж байгаа ньХаранхуйд шулуун шударга зүрхтэй хүн уруу харвахын тулд болой. <p><br/>
<p> Хэрэв сууриуд устгагдвалЗөв шударга хүн юу хийж чадах вэ? <p><br/>
<p> ЭЗЭН Өөрийн ариун сүмд байна.ЭЗЭНий сэнтий тэнгэрт байна.Түүний мэлмий, түүний зовхи хүний хөвгүүдийг шалгадаг юм. <p><br/>
<p> ЭЗЭН зөв шударга хийгээд хорон муу хүнийг шалгадаг бөгөөдХүчирхийлэлд дурлагчийг Түүний сэтгэл үзэн яддаг билээ. <p><br/>
<p> Тэрээр хорон муу хүн дээр тор буулгах бөгөөдГал, хүхэр болон түлэх салхи тэдний аяганы хувь хишиг болох юм. <p><br/>
<p> ЭЗЭН зөв шударга, Тэрээр зөв шударга байдалд дуртай.Шулуун шударга хүн Түүний царайг харах болно.   <p><br/>
<p> Туслаач ЭЗЭН, учир нь бурханлаг хүн тасарч,Итгэлтэй нэгэн хүний хөвгүүдийн дундаас үгүй болох нь. <p><br/>
<p> Тэд бие биедээ худлыг хэлдэг.Тэд зусардагч уруулаараа хоёр зүрх гарган ярьдаг. <p><br/>
<p> Бүх зусардагч уруул болонСайрхан яригч хэлийг ЭЗЭН таслах болтугай. <p><br/>
<p> Тэд “Өөрсдийн хэлээр бид ялна.Уруул маань биднийх юм.Хэн биднийг захирах юм бэ?” гэжээ. <p><br/>
<p> ЭЗЭН “Сул доройн дарлагдал,Гачигдагсдын ёолох дуунаас болж Би босож,Түүнийг хүссэн аюулгүй газарт нь тавина” гэдэг. <p><br/>
<p> Шавар зууханд тунгаагдаж,Долоо дахин цэвэршүүлэгдсэн мөнгө мэтЭЗЭНий үг бол цэвэр юм. <p><br/>
<p> ЭЗЭН, Та тэднийг хамгаална.Та эдүгээ үеийнхнээс мөнхөд хүртэл тэднийг хадгална. <p><br/>
<p> Олиггүй этгээдүүд хүний хөвгүүдийн дунд өргөмжлөгдөхөдХорон муу хүмүүс эргэн тойронд явдаг.   <p><br/>
<p> ЭЗЭН, хэдий болтол юм бэ?Та намайг үүрд мартах юм уу?Хэдий болтол Та надаас нүүрээ нуух юм бэ? <p><br/>
<p> Би хэдий болтол сэтгэлтэйгээ ярьж,Бүхий л өдөржин зүрхээрээ зовох юм бэ?Хэдий болтол дайснууд минь миний дээр өргөмжлөгдөх вэ? <p><br/>
<p> Миний Бурхан ЭЗЭН, тунгаан бодож, надад хариу өгөөч.Нүдийг минь нээгээч,Эс тэгвэл би үхлээр нойрсох болно. <p><br/>
<p> Миний дайсан ч “Би түүнийг ялан дийлсэн” гэж,Намайг ганхах үед миний өстнүүд ч баярлах болно. <p><br/>
<p> Харин би Таны хайр энэрэлд итгэсэн.Миний зүрх Таны авралд баясах болно. <p><br/>
<p> Би ЭЗЭНд дуулна,Учир нь Тэр надад өгөөмөр хандсан юм.   <p><br/>
<p> Мунхаг хүн зүрхэндээ “Бурхан байдаггүй” гэсэн.Тэд завхарцгаасан, тэд жигшүүртэй үйлс хийсэн.Сайн үйл хийдэг хүн огт байхгүй. <p><br/>
<p> ЭЗЭН тэнгэрээс хүний хөвгүүд уруу өнгийн харсан ньОйлгодог, Бурханыг эрэн хайдаг хүн байгаа эсэхийг харахын тулд юм. <p><br/>
<p> Тэд бүгдээрээ дур мэдэн явцгааж,Тэд хамтдаа завхарцгаасан.Сайн үйл хийдэг хүн байхгүй,Нэг ч байхгүй. <p><br/>
<p> Талх иддэг шиг миний хүмүүсийг иддэг, ЭЗЭНийг дууддаггүй,Бузар мууг үйлдэгч бүхэн мэддэггүй юм уу? <p><br/>
<p> Бурхан зөв шударга үеийнхэнтэй хамт байгаа учирТэд тэнд ихэд айж байна. <p><br/>
<p> Та нар ядуусын бодол санааг ичгүүртэй болгосонГэвч ЭЗЭН бол түүний хоргодох газар юм. <p><br/>
<p> Израилийн аврал Сионоос гарах болтугай!ЭЗЭН Өөрийн олзлогдсон хүмүүсийг эргүүлэн авч ирэхэдИаков баясан, Израиль баярлана.   <p><br/>
<p> ЭЗЭН, Таны асарт хэн оршин суух вэ?Таны ариун ууланд хэн амьдран суух вэ? <p><br/>
<p> Үнэнчээр явж, зөв шударгыг үйлдэж,Зүрхэндээ үнэнийг өгүүлдэг хүн. <p><br/>
<p> Тэрээр хэлээрээ гүтгэдэггүй,Өөрийн анд нөхөрт ч муу юм хийдэггүй,Хөршийгөө ч эсэргүүцэн буруутгадаггүй. <p><br/>
<p> Түүний нүдэнд олиггүй хүн жигшигддэгБоловч ЭЗЭНээс эмээгчдийг тэрээр хүндэлдэг юм.Тэр өөрөө хохирсон ч андгайлснаасаа няцдаггүй. <p><br/>
<p> Тэр өөрийн мөнгийг хүүтэй зээлүүлдэггүй,Гэмгүй хүний эсрэг хахууль авдаг ч үгүй.Эдгээрийг үйлдэгч нь хэзээ ч ганхахгүй.   <p><br/>
<p> Намайг хамгаалаач Бурхан,Учир нь би Таны дотор хоргоддог. <p><br/>
<p> Би ЭЗЭНд “Та бол миний Эзэн.Танаас өөр сайн сайхан гэж надад үгүй” гэж хэлэв. <p><br/>
<p> Газар дэлхийд байгаа ариун хүмүүсийн тухайдТэд гойд сайн бөгөөд миний бүх баяр жаргал тэдэнд байдаг. <p><br/>
<p> Өөр бурханд хандагчдын гуниг зовлонгууд нэмэгдэнэ.Би тэдний цусан ундаан өргөлийг өргөхгүй,Тэдний нэрийг ч уруулаараа дуудахгүй. <p><br/>
<p> ЭЗЭН бол миний өвийн болон миний аяганы хувь юм.Та миний хувь ногдлыг тэтгэдэг. <p><br/>
<p> Надад тааламжтай газарт зураасуудыг татжээ.Миний өв наддаа үнэхээр сайхан. <p><br/>
<p> Надад зөвлөсөн ЭЗЭНийг би магтана.Шөнөөр ч оюун бодол минь намайг сургадаг. <p><br/>
<p> Би ЭЗЭНийг өөрийн өмнө үргэлж байхаар тавьсан.Тэр миний баруун гар талд байгаа учраас би ганхахгүй. <p><br/>
<p> Тиймээс миний зүрх баярлаж, алдар минь ч баясдаг.Миний бие ч аюулгүй аж төрнө. <p><br/>
<p> Учир нь Та миний сэтгэлийг Үхэгсдийн оронд орхихгүй.Та Өөрийн Ариун Нэгэнд ч ялзрахыг зөвшөөрөхгүй. <p><br/>
<p> Та надад амийн замыг таниулна.Таны өмнө л баяр хөөр дүүрэн байдаг.Таны баруун мутарт үүрд баяр жаргал байдаг.   <p><br/>
<p> Шударгын хэргийг сонсооч, ЭЗЭН,Миний хашхирахыг анхаараач.Худал хуурмаггүй уруулаас гарсан залбиралд минь чих тавиач. <p><br/>
<p> Миний шүүлт Таны өмнөөс ирэх авай.Таны мэлмий цэх шулуунаар харах болтугай. <p><br/>
<p> Та миний зүрхийг шалгав.Та шөнө айлчилжээ.Та намайг сорьсон бөгөөд Та юуг ч олоогүй.Би амаараа гэм нүгэл хийхгүй гэж шийдсэн. <p><br/>
<p> Хүний үйлсийн тухайдТаны уруулын үгийн дагууБи хүчирхийлэгчийн замаас сахин хамгаалсан. <p><br/>
<p> Миний алхмууд Таны замуудад бат холбогдсон.Хөл минь халтирсангүй. <p><br/>
<p> Бурхан,Та надад хариулах учир Би Таныг дуудсан юм.Надад чихээ тавин, үгийг минь сонсооч. <p><br/>
<p> Таны баруун мутрын хажуудЭсэргүүцэн босогчдоос хоргодогчдын Аврагч аа,Хайр энэрлээ гайхамшигтайгаар үзүүлээч. <p><br/>
<p> Намайг нүдний цэцгий мэт хамгаалаач.Далавчнуудынхаа сүүдэрт намайг халхлаач, <p><br/>
<p> Намайг дарагч хорон муу хүнээс,Намайг бүсэлсэн хөнөөлт дайснуудаас. <p><br/>
<p> Тэд өөхөөрөө хучигдаж,Тэд амаараа бардамнан ярьдаг. <p><br/>
<p> Тэд одоо алхам бүрд маань биднийг хүрээлжээ.Тэд газарт унагах гэж харцаа тогтоодог. <p><br/>
<p> Тэрээр олзоо тастчин хаяхыг хүсдэг арслан мэт,Нууц газруудад гэтдэг залуу арслан мэт юм. <p><br/>
<p> Босооч, ЭЗЭН,Түүнтэй тулж, түүнийг доош унагаач.Өөрийн илдээр миний сэтгэлийг хорон муу хүнээс авраач. <p><br/>
<p> ЭЗЭН, энэ амьдралд өөрийн хувийг хүртсэн ертөнцийн хүмүүсээс,Тэр хүмүүсээс Өөрийн мутраар авраач.Тэдний хэвлийг Та эрдэнэсээрээ дүүргэдэг билээ.Тэд үр хүүхдүүддээ сэтгэл хангалуун байж,Өв хөрөнгөө өөрсдийн баялгуудыг нялх хүүхдүүддээ үлдээдэг юм. <p><br/>
<p> Миний хувьд бол би зөв шударгаар Таны нүүрийг харна.Би сэрэхдээ Таны дүр төрхөнд сэтгэл хангалуун байна.   <p><br/>
<p> Миний хүч болох ЭЗЭН, Би танд хайртай. <p><br/>
<p> ЭЗЭН бол миний хад,миний цайз,миний аврагч,миний Бурхан,миний хоргоддог хад минь,миний бамбай,миний авралын эвэр,миний бэхлэлт юм. <p><br/>
<p> Магтуулах зохистой ЭЗЭНийг би дуудаад,Өөрийн дайснуудаас би аврагдсан. <p><br/>
<p> Үхлийн утас намайг хэрж,Бурханлаг бусын цутгалууд намайг айлгажээ. <p><br/>
<p> Үхэгсдийн орны утас намайг хүрээлжээ.Үхлийн урхинууд миний өмнө тулгарчээ. <p><br/>
<p> Өөрийн зовлондоо би ЭЗЭНийг дуудаж,Өөрийн Бурхан уруу хандан хашхирсандТэр Өөрийн сүмээс миний дуу хоолойг сонсож,Түүний өмнө буй хашхирах дуу минь Түүний сонорт хүрсэн билээ. <p><br/>
<p> Тэгээд газар дэлхий чичрэн доргив.Тэрээр уурласнаас болж уулсын суурь ганхан хөдөлсөн. <p><br/>
<p> Түүний хамраас утаа гарч,Түүний амнаас гал манаран шатаажээ.Тэрхүү галд нүүрс ноцсон. <p><br/>
<p> Тэрээр тэнгэрийг ч зааглан бууж ирсэнХаранхуй үүл Түүний хөл дор байна <p><br/>
<p> Тэрээр херуб хөлөглөн нисэв.Тэрээр салхин жигүүр дээгүүр элин халив. <p><br/>
<p> Тэрээр харанхуйг Өөрийн нуугдах газар,Усны харанхуй, огторгуйн өтгөн үүлсийгӨөрийн эргэн тойрон дахь хөшиг болгосон. <p><br/>
<p> Түүний өмнөх гэгээнээс Түүний өтгөн үүлс,Мөндөр болон галтай нүүрс нүүжээ. <p><br/>
<p> ЭЗЭН бас тэнгэрт хүнгэнэж,Хамгийн Дээд Нэгэн Өөрийн дуу, мөндөр ба галтай нүүрсийг буулгасан юм. <p><br/>
<p> Тэрээр Өөрийн сумнуудаа нисгэн бутрааж,Аянга цахилгаануудаа үй олноор цахиулж, тэднийг бут ниргэсэн. <p><br/>
<p> Тэгээд, ЭЗЭН, Таны зэмлэлд хийгээдХамрын тань амьсгалын хүчит цохилтоорУсны урсгалууд үзэгдэж,Ертөнцийн сууриуд ил гаргагджээ. <p><br/>
<p> Тэрээр дээрээс илгээж, намайг авсан.Их уснаас Тэр намайг татан гаргасан. <p><br/>
<p> Тэр намайг хүчит дайснаас минь болон намайг үзэн ядагчдаас аварсан.Учир нь тэд миний хувьд дэндүү хүчтэй байв. <p><br/>
<p> Тэд зовлон гамшгийн өдөрт минь надтай тулгарсан,Гэвч ЭЗЭН миний түшиг байв. <p><br/>
<p> Мөн Тэр намайг уужим газар уруу аваачсан.Тэр намайг таалсан учир намайг аварсан билээ. <p><br/>
<p> ЭЗЭН намайг зөв шударгын минь дагуу шагнасан,Гарын минь цэвэр байдлаар Тэр надад хариулсан. <p><br/>
<p> Учир нь би ЭЗЭНий замыг баримталж,Өөрийн Бурханаас хорон муугаар салаагүй. <p><br/>
<p> Түүний бүх тогтоолууд миний өмнө байсан бөгөөдБи Түүний зарлигуудыг өөрөөсөө холдуулаагүй. <p><br/>
<p> Би бас Түүний өмнө гэм зэмгүй байж,Би өөрийгөө гэм нүглээсээ сахин хамгаалсан. <p><br/>
<p> Тиймээс ЭЗЭН надад зөв шударгын минь дагуу,Түүний мэлмийд миний гарын цэвэр байдлаар хариулсан. <p><br/>
<p> Энэрэнгүй хүмүүст Та Өөрийн энэрлийг үзүүлдэг.Шулуун шударга хүмүүст Та Өөрийн төгс чанарыг үзүүлдэг. <p><br/>
<p> Цэвэр хүмүүст Та Өөрийн цэвэр байдлыг,Хуурамч хүмүүст Та Өөрийн овжин байдлаа харуулдаг. <p><br/>
<p> Та зовж зүдэрсэн хүмүүсийг авардаг,Харин ихэмсэг харцыг Та номхтгодог. <p><br/>
<p> Та миний дэнлүүг асаадаг.Миний Бурхан ЭЗЭН харанхуйг минь гийгүүлж өгдөг. <p><br/>
<p> Танд түшиглэн би их цэргийн эсрэг гүйж чадна.Бурхандаа түшиглэн би хана давж чадна. <p><br/>
<p> Бурханы зам төгс төгөлдөр юм.ЭЗЭНий үг шалгагдсан.Өөрийнх нь дотор хоргоддог бүхэнд Тэрээр бамбай юм. <p><br/>
<p> ЭЗЭНээс өөр хэн Бурхан юм бэ?Бидний Бурханаас өөр хэн хад вэ? <p><br/>
<p> Бурхан намайг хүч чадлаар зэвсэглэж,Миний замыг шулуун болгодог. <p><br/>
<p> Тэр миний хөлийг согооных шиг болгож,Өндөрлөг газруудад минь намайг суулгадаг. <p><br/>
<p> Тэр миний гарыг тулалдаанд сургадаг ньМиний гар хүрэл нумыг хөвчилж чадахын тулд юм. <p><br/>
<p> Та Өөрийн авралын бамбайг надад мөн өгсөн бөгөөдТаны баруун мутар намайг түшдэг.Таны дөлгөөн байдал намайг агуу болгодог. <p><br/>
<p> Та миний алхах замыг өргөсгөдөг,Тиймээс миний хөл бүдрээгүй. <p><br/>
<p> Би дайснуудаа нэхэн хөөж, гүйцэж,Тэднийг сөнөхөөс нааш би эргэсэнгүй. <p><br/>
<p> Дахин босож чадахгүй болтол би тэднийг бут цохисон.Тэд миний хөл дор унав. <p><br/>
<p> Та намайг тулалдаанд бэлтгэн хүч чадлаар зэвсэглэжээ.Миний эсрэг босогчдыг миний дор Та оруулсан билээ. <p><br/>
<p> Та надад дайснуудын минь шилийг харуулсан бөгөөдНамайг үзэн ядагчдыг би устгалаа. <p><br/>
<p> Тэд хашхирсан боловч аврах хэн ч байгаагүй,ЭЗЭНд хандсан боловч Тэр тэдэнд хариулаагүй юм. <p><br/>
<p> Тэгээд салхинд тоос шороо шиг би тэднийг бутаргадаг.Гудамжны шавар шалбааг шиг би тэднийг цацсан юм. <p><br/>
<p> Та намайг хүмүүсийн довтлолт халдлагаас аварсан юм.Та намайг үндэстнүүдийн тэргүүн мэт болгосон.Миний мэддэггүй хүмүүс надад зарагддаг. <p><br/>
<p> Тэд сонсонгуутаа намайг дагадаг.Харь хүмүүс надад захирагддаг. <p><br/>
<p> Харь хүмүүс сульдан доройтож,Бат цайзуудаасаа чичрэн гарч ирдэг. <p><br/>
<p> ЭЗЭН амьд.Миний хад магтагдах болтугай.Миний авралын Бурхан өргөмжлөгдөх болтугай. <p><br/>
<p> Тэрээр Миний төлөө өшөө авч,Надад үндэстнүүдийг захируулдаг Бурхан юм. <p><br/>
<p> Тэр намайг дайснуудаас минь авардаг.Намайг эсэргүүцэгчдийн дээр Та намайг үнэхээр өргөдөг юм.Хүчирхийлэгчээс Та намайг авардаг юм. <p><br/>
<p> Тиймээс үндэстнүүдийн дунд би Танд талархаж, ЭЗЭН Таны нэрд би магтаалуудыг дуулна. <p><br/>
<p> Тэр Өөрийн хаанд агуу авралыг өгч,Өөрийн тослогдогч болох Давид болон түүний үр удамдМөнхөд хайр энэрлээ үзүүлдэг болой.   <p><br/>
<p> Тэнгэр нь Бурханы сүр жавхланг зарлаж,Огторгуй нь Түүний гарын бүтээлийг тунхаглаж байна. <p><br/>
<p> Өдрөөс өдөрт тэдгээр нь ярьж,Шөнөөс шөнөд мэдлэгийг илчилдэг. <p><br/>
<p> Хэл яриа хийгээд үг ч байхгүй,Чимээ ч сонсогдохгүй. <p><br/>
<p> Дуу хоолой нь бүх дэлхийд,Үгс нь ертөнцийн хязгаар хүртэл тарж түгжээ.Тэдгээрийн дотор Бурхан нарны төлөө майхан барьсан. <p><br/>
<p> Нар өргөөнөөсөө болзоот залуу мэт гарч ирж байна.Тэрээр уралдааны замд гарахаар баатар хүн шиг догдолдог. <p><br/>
<p> Түүний мандах нь тэнгэрийн нэг захаас,Тойрох нь түүний нөгөө зах хүртэл.Түүний халуун дулаанаас нуугдах юм гэж нэг ч үгүй. <p><br/>
<p> ЭЗЭНий хууль нь төгс төгөлдөр, сэтгэлийг сэргээдэг.ЭЗЭНий гэрчлэл нь баттай, гэнэнийг ухаантай болгодог. <p><br/>
<p> ЭЗЭНий сургаал нь зөв, зүрхийг баярлуулдаг.ЭЗЭНий тушаал нь тодорхой, нүдийг нээж өгдөг. <p><br/>
<p> ЭЗЭНээс эмээхүй нь цэвэр, мөнхөд оршдог.ЭЗЭНий шүүлтүүд үнэн.Тэд бүгдээрээ зөв шударга. <p><br/>
<p> Тэд алтнаас, их шижир алтнаас илүү хүсүүштэй,Мөн зөгийн бал, зөгийн сархинагаас дусдаг юмнаас ч илүү чихэрлэг. <p><br/>
<p> Үүнээс гадна тэдгээрээр Таны зарц сануулга авсан.Тэдгээрийг сахин биелүүлснээр агуу их шагнал байдаг. <p><br/>
<p> Өөрийн бурууг хэн ухаарч чадах вэ?Намайг нууцлагдсан буруунуудаас ангижруулаач. <p><br/>
<p> Мөн Өөрийн зарцаа санаатай нүглээс хамгаалаач.Тэднээр намайг бүү захируулаач.Тэгвэл би гэмгүй болж,Агуу нүглээс ангижирна. <p><br/>
<p> Миний хад болон миний Аврагч болох ЭЗЭН,Амнаас минь гарах үгс хийгээд зүрхний минь бясалгалуудТаны мэлмийд тааламжтай болох болтугай!   <p><br/>
<p> Зовлонгийн өдөр ЭЗЭН чамд хариулах болтугай!Иаковын Бурханы нэр чамайг өндөрт байлгах болтугай! <p><br/>
<p> Тэр чамд ариун газраас тусламжийг илгээж,Сионоос чамайг түших болтугай! <p><br/>
<p> Тэр чиний бүх идээн өргөлүүдийг санаж,Чиний шатаалт тахилыг хүлээн авах болтугай!Села <p><br/>
<p> Тэр чамд зүрхний чинь хүслийг хүртээж,Чиний бүх зорилго төлөвлөгөөг биелүүлэх болтугай! <p><br/>
<p> Бид чиний ялалтад баярлан дуулж,Өөрсдийн Бурханы нэрээр тугаа бид мандуулах болно.ЭЗЭН чиний бүх гуйлтыг биелүүлэх болтугай! <p><br/>
<p> ЭЗЭН Өөрийн тослогдогчоо авардаг гэдгийг одоо би мэднэ.Тэр баруун гарынхаа аврах хүчээр,Өөрийн ариун тэнгэрээс түүнд хариулах болно. <p><br/>
<p> Зарим нь морин тэргэнд, зарим нь моринд найддаг.Харин бид өөрсдийн Бурхан ЭЗЭНий нэрийг санах болно. <p><br/>
<p> Тэд бөхийн унацгаасан,Харин бид босоцгоож, цэх шулуун зогсоцгоосон. <p><br/>
<p> ЭЗЭН, авраач!Бидний дуудах өдөрт Хаан бидэнд хариулах болтугай!   <p><br/>
<p> ЭЗЭН, Таны хүчинд хаан баясах болно,Таны авралд тэр ямар их баярлана вэ! <p><br/>
<p> Та түүнд зүрхнийх нь хүслийг өгсөн бөгөөдТүүний уруулын гуйлтанд татгалзаагүй.Села <p><br/>
<p> Учир нь Та түүнийг сайн зүйлсийн ерөөлөөр угтан авдаг.Та шижир алтан титмийг түүний толгойд өмсгөдөг. <p><br/>
<p> Тэр Танаас амь гуйсандТа түүнд мөнхийн мөнхөд урт удаан насыг өгсөн юм. <p><br/>
<p> Түүний алдар Таны авралаар дамжуулан агуу их юм.Та түүний дээр алдар ба сүр хүчийг өмсгөсөн. <p><br/>
<p> Учир нь Та түүнийг мөнхөд хамгийн ерөөлтэй болгодог.Та түүнийг Өөрийнхөө оршихуйд баяр баясгалантай болгодог. <p><br/>
<p> Учир нь хаан ЭЗЭНд түшдэг бөгөөдХамгийн Дээд Нэгэний хайр энэрлээр тэр ганхахгүй. <p><br/>
<p> Чиний гар өөрийнхөө бүх дайснуудыг олно.Чиний баруун гар чамайг үзэн ядагчдыг олж илрүүлэх болно. <p><br/>
<p> Чи уурласан үедээ тэднийг галтай зуух мэт болгоно.ЭЗЭН өөрийн уур хилэн дотроо тэднийг залгиж,Гал тэднийг шатаана. <p><br/>
<p> Чи тэдний үрийг дэлхийгээс,Тэдний удмынхныг хүний хөвгүүдийн дундаас устгана. <p><br/>
<p> Хэдийгээр тэд Таны эсрэг хорон мууг санаархаж,Хуйвалдаан зохиосон боловчТэд амжилтад хүрэхгүй. <p><br/>
<p> Учир нь Та тэднийг нуруугаа харуулахад хүргэх болно.Та тэдний нүүрний эсрэг сумаа онилон бэлэн болгоно. <p><br/>
<p> Өөрийн хүч чадлаар, ЭЗЭН, Та өргөмжлөгдөх болтугай!Бид Таны сүр хүчийг дуулан магтах болно.   <p><br/>
<p> Бурхан минь, Бурхан минь, юунд Та намайг орхисон бэ?Миний ёолох дуу, миний авралаас Та юунд хол байна вэ? <p><br/>
<p> Бурхан минь ээ, би өдөр хашхирдаг боловч Та хариулдаггүй.Шөнө ч бас хашхирдаг боловч надад хариу үгүй. <p><br/>
<p> Гэвч Израилийн магтаал дунд сэнтийд залрагч аа,Та бол ариун юм. <p><br/>
<p> Бидний эцэг өвгөд Танд итгэсэн.Тэд итгэсэн бөгөөд Та тэднийг аварсан. <p><br/>
<p> Тэд Тан уруу хашхирч, аврагдаж байв.Тэд Танд итгэсэн бөгөөд ичгүүрт унасангүй. <p><br/>
<p> Харин би бол өт, хүн биш!Би бол хүмүүсийн буруутгал бөгөөд ард олонд жигшигдсэн юм. <p><br/>
<p> Намайг хардаг бүхэн намайг тохуурхан инээдэг.Тэд уруулаа нээж, толгой сэгсрэн <p><br/>
<p> “Тэр өөрийгөө ЭЗЭНд даатгасан. Тэр түүнийг авраг!Тэр түүнд баярладаг тул түүнийг авраг!” гэж байна. <p><br/>
<p> Гэсэн ч Та бол намайг эхийн хэвлийгээс гаргасан Тэр мөн.Эхийнхээ хөхөөр байх үедТа намайг итгүүлсэн. <p><br/>
<p> Би төрөхөөсөө Танд даатгагдсан.Эхийнхээ хэвлийд байх үеэс минь Та миний Бурхан байсан. <p><br/>
<p> Зовлон ойрхон байгаа учраасНадаас бүү холдооч.Учир нь туслах хүн нэг ч алга. <p><br/>
<p> Олон үхэр намайг хүрээлсэн.Башаны хүчтэнүүд намайг бүсэлсэн. <p><br/>
<p> Хуу татахаар архиран байгаа арслан шигТэд над уруу амаа том ангайлгадаг. <p><br/>
<p> Намайг ус шиг асгасан бөгөөдМиний бүх яс мултарсан.Миний зүрх лааны тос адил юм.Тэр нь миний дотор хайлсан. <p><br/>
<p> Миний хүч шаазангийн хэлтэрхий шиг хатаж,Миний хэл түүшиндээ наалдсан.Та намайг үхлийн шороонд тавьдаг. <p><br/>
<p> Учир нь намайг ноход хүрээлжээ.Бүлэг хорон санаатнууд намайг бүсэлжээ.Тэд миний гар, хөлийг нэвт хатгасан. <p><br/>
<p> Би бүх ясаа тоолж чадна.Тэд харж, над уруу гөлрөн ширтдэг. <p><br/>
<p> Тэд миний гадуур хувцсыг хоорондоо хувааж,Миний дотуур хувцасны төлөө шоддог. <p><br/>
<p> Харин, ЭЗЭН, Та бүү холдооч.Миний хүч чадал аа, надад туслахаар хурдлаач. <p><br/>
<p> Миний сэтгэлийг илднээс,Миний ганц амийг нохойн эрхшээлээс авраач. <p><br/>
<p> Намайг арслангийн амнаас авраач.Зэрлэг үхрийн эврээс аварч,Надад хариу өгөөч. <p><br/>
<p> Би Таны нэрийг ах дүүстээ хэлэх болно.Чуулганы дунд би Таныг магтах болно. <p><br/>
<p> ЭЗЭНээс эмээгчид ээ, Түүнийг магт.Иаковын үр удам болох та бүгдТүүнийг алдаршуул.Израилийн үр удам болох та бүгдТүүнийг хүндэтгэ. <p><br/>
<p> Учир нь Тэр зовогсдын зовлонг жигшээ ч үгүй, үзэн ядаа ч үгүй.Тэр нүүрээ түүнээс нуугаа ч үгүй.Харин тусламж гуйн түүнийг хашхирахад Тэр сонссон юм. <p><br/>
<p> Их чуулганы дунд миний магтаалТанаас ирдэг.Түүнээс эмээгчдийн өмнө би өөрийн тангаргаа биелүүлнэ. <p><br/>
<p> Ядуу хүн идэж, цадна.ЭЗЭНийг эрэн хайгчид Түүнийг магтах болно.Та нарын зүрх мөнхөд амьд байх болтугай! <p><br/>
<p> Газрын бүх зах хязгаар ЭЗЭНийг санаж, Түүн уруу эргэх болно.Улс үндэстнүүдийн бүх ургуудТаны өмнө хүндэтгэн мөргөнө. <p><br/>
<p> Учир нь хаанчлал бол ЭЗЭНийх.Тэрээр улс үндэстнүүдийг захирдаг. <p><br/>
<p> Дэлхийн баян чинээлэг хүн бүхэн идэж, хүндэтгэн мөргөх болно.Шороон доор орогч бүхэн,Өөрсдийн сэтгэлийг амьд хадгалж чаддаггүй бүхэн чТүүний өмнө сөгдөнө. <p><br/>
<p> Үр удмууд Түүнд зарагдах болно.Эзэний тухай ирэх үеүдэд яригдах болно. <p><br/>
<p> Тэд ирж, Тэр үүнийг үйлдсэн гэдгийг,Ирээдүйд төрөх хүмүүстТүүний зөв шударгыг зарлах болно. <p><br/>
<p> ЭЗЭН бол миний хоньчин,Надад дутах зүйл нэг ч үгүй. <p><br/>
<p> Тэр намайг ногоон бэлчээрт хэвтүүлж,Дөлгөөн усны дэргэдүүр хөтөлдөг. <p><br/>
<p> Тэр миний сэтгэлийг сэргээдэг.Тэр Өөрийнхөө нэрийн төлөөЗөвийн замаар намайг хөтөлдөг. <p><br/>
<p> Үхлийн харанхуйн хөндийгөөр туулавчБи хор хөнөөлөөс айхгүй,Учир нь Та надтай хамт байна.Таны саваа, Таны таяг намайг тайвшруулдаг. <p><br/>
<p> Та миний дайснуудын өмнө надад ширээ засдаг.Та миний толгойг тосоор тосолсон.Аяга минь дүүрч бялхдаг. <p><br/>
<p> Сайн сайхан хийгээд хайр энэрэлНасан туршид минь намайг лавтай яа дагана.Би ЭЗЭНий өргөөнд мөнхөд оршин суух болно.   <p><br/>
<p> Дэлхий болон түүнийг дүүргэдэг бүхэн,Ертөнц хийгээд түүнд оршигчид ЭЗЭНийх юм. <p><br/>
<p> Учир нь Тэрээр далайнууд дээр түүний эх суурийг тавьж,Гол мөрнүүд дээр түүнийг байгуулсан юм. <p><br/>
<p> ЭЗЭНий уул өөд хэн авирч болох вэ?Түүний ариун газарт хэн зогсож болох вэ? <p><br/>
<p> Цэвэр гартай, ариун зүрхтэй,Хуурмаг байдалд сэтгэлээ өргөөгүй,Худал тангараг тавиагүй хүн тэгэх юм. <p><br/>
<p> Тэрээр ЭЗЭНээс ерөөлийг,Авралынхаа Бурханаас зөвтгөлийг хүртэх болно. <p><br/>
<p> Энэ бол Түүнийг хайгчдын үе юм.Иаковын Бурхан, Таны нүүрийг хайгчдын үе юм.Села <p><br/>
<p> Сүр жавхлангийн Хаан орж ирэхийн тулдДааман хаалганууд аа, толгойгоо өргөж,Мөнхийн хаалганууд аа, өргөгдөгтүн. <p><br/>
<p> Сүр жавхлангийн Хаан гэж хэн бэ?Хүчтэй, чадалтай ЭЗЭН,Тулалдаанд чадалтай ЭЗЭН юм. <p><br/>
<p> Сүр жавхлангийн Хаан орж ирэхийн тулдДааман хаалганууд аа, толгойгоо өргөж,Мөнхийн хаалганууд аа, өргөгдөгтүн. <p><br/>
<p> Тэр сүр жавхлангийн Хаан гэж хэн бэ?Түмэн цэргийн ЭЗЭН,Тэр бол сүр жавхлангийн Хаан юм.Села   <p><br/>
<p> ЭЗЭН, Тан уруу би сэтгэлээ өргөдөг. <p><br/>
<p> Бурхан минь ээ, би Танд итгэдэг,Намайг бүү ичгүүр болгооч.Дайснуудыг минь надаас болж бүү баярлуулаач. <p><br/>
<p> Үнэндээ Таныг хүсэн хүлээгчдийн хэн нь ч ичгүүр болохгүй.Шалтгаангүйгээр итгэл эвдэгчид ичгүүр болно. <p><br/>
<p> ЭЗЭН, надад Өөрийнхөө замуудыг мэдүүлээч.Өөрийнхөө жимүүдийг надад зааж өгөөч. <p><br/>
<p> Өөрийнхөө үнэнээр намайг дагуулж, намайг сургаач.Учир нь Та бол миний авралын Бурхан юм.Таныг би бүхэл өдөржин хүсэн хүлээдэг. <p><br/>
<p> ЭЗЭН, Өөрийн өршөөл болон хайр энэрлийг дурсан санаач.Учир нь тэдгээр нь мөнхөөс байсан билээ. <p><br/>
<p> Миний залуу насны нүглийг,эсвэл алдаа зөрчлийг минь бүү санаач.Өөрийн хайр энэрлийн дагуу намайг санаач,ЭЗЭН, Өөрийн сайн чанарын төлөө санаач. <p><br/>
<p> ЭЗЭН бол сайн бөгөөд шулуун шударга юм.Тиймээс Тэрээр нүгэлтнүүдэд замыг зааварладаг. <p><br/>
<p> Тэрээр даруу хүнийг шударгаар удирдаж,Тэдэнд Өөрийн замыг сургадаг. <p><br/>
<p> Түүний гэрээ хийгээд Түүний гэрчлэлийг сахигчдадЭЗЭНий бүх жимүүд бол хайр энэрэл ба үнэн юм. <p><br/>
<p> ЭЗЭН, Өөрийн нэрийн төлөөМиний их гэм нүглийг уучлаач. <p><br/>
<p> ЭЗЭНээс эмээдэг хүн хэн юм бэ?Тэрээр түүнд сонгох ёстой замд нь зааварчилна. <p><br/>
<p> Түүний сэтгэл сайн сайхан байдал дотор оршиж,Үр удам нь газар нутгийг өвлөн авах болно. <p><br/>
<p> ЭЗЭНий нууц Өөрөөс нь эмээгчдийн төлөө байдаг.Тэр тэдэнд Өөрийн гэрээг мэдүүлнэ. <p><br/>
<p> Миний нүд үргэлж ЭЗЭН уруу хардаг.Учир нь Тэр миний хөлийг урхинаас суллах юм. <p><br/>
<p> Би ганцаардсан болон зовж шаналсан учирНад уруу эргэж, намайг нигүүлсээч. <p><br/>
<p> Зүрхний минь зовлонгууд ихэссэн юм.Зүдгүүрээс минь намайг гаргаач. <p><br/>
<p> Миний шаналал, зовлонг харж,Миний бүх нүглийг уучлаач. <p><br/>
<p> Миний дайснуудыг хараач.Учир нь тэд олуулаа бөгөөдТэд намайг маш ихээр үзэн яддаг. <p><br/>
<p> Миний сэтгэлийг хамгаалж, намайг авраач.Би Таны дотор хоргоддог учир намайг ичгүүрт бүү оруулаач. <p><br/>
<p> Би Таныг хүсэн хүлээдэг учирҮнэнч болон шулуун шударга байдалд намайг хамгаалаг. <p><br/>
<p> Бурхан, ИзраилийгБүх зовлон бэрхшээлээс нь авраач!   <p><br/>
<p> Би үнэнч шударгаар явж,Гуйвалгүйгээр ЭЗЭНд итгэсэн учраас,ЭЗЭН, Та намайг зөвтгөөч. <p><br/>
<p> ЭЗЭН, намайг шалгаж, намайг туршаач.Миний оюун бодол, зүрхийг минь шалгаач. <p><br/>
<p> Таны хайр энэрэл нүдний минь өмнө байгаа бөгөөдБи Таны үнэнээр явсан. <p><br/>
<p> Би хуурмаг хүмүүстэй хамт суудаггүй,Дүр эсгэгч нартай хамт ч явахгүй. <p><br/>
<p> Би хорон санаатнуудын чуулганыг үзэн яддаг,Мөн бузар муу хүнтэй хамт суухгүй. <p><br/>
<p> Би гэмгүй байдал дотор гараа угааж,ЭЗЭН, Таны тахилын ширээнд ойртон очно. <p><br/>
<p> Ингэх нь би талархлын дуугаар тунхаглаж,Таны бүх гайхамшгуудыг зарлахын тулд билээ. <p><br/>
<p> ЭЗЭН, би Таны өргөөний оршихуй болонТаны сүр жавхлангийн орших газарт хайртай. <p><br/>
<p> Миний сэтгэлийг нүгэлтнүүдтэй хамт,Миний амийг цус урсгагчидтай хамт бүү авч яваач. <p><br/>
<p> Тэдний гарт хорон муу хуйвалдаанууд байдаг бөгөөдТэдний баруун гар нь хахуулиар дүүрэн. <p><br/>
<p> Харин миний хувьд, би үнэнч байдлаараа явах ёстой.Намайг аварч, намайг нигүүлсээч. <p><br/>
<p> Миний хөл тэгш газарт зогсдог.Цуглаануудад би ЭЗЭНийг магтана.   <p><br/>
<p> ЭЗЭН бол миний гэрэл болон миний аврал юм.Хэнээс би эмээх юм бэ?ЭЗЭН бол миний амийн хамгаалалт юм.Хэнээс би айх юм бэ? <p><br/>
<p> Миний өстөн ба дайснууд болохБузар мууг үйлдэгчид махан биеийг минь залгихаар над уруу ирэхдээБүдэрч унацгаасан. <p><br/>
<p> Түмэн цэргүүд намайг бүслэвчМиний зүрх айхгүй.Миний эсрэг дайн гарсан ч,Энэ бүгдийн дунд би итгэлтэй байх болно. <p><br/>
<p> Би эрэн хайх ёстой нэг л зүйлийг ЭЗЭНээс гуйсан.Энэ нь ЭЗЭНий гоо сайхныг харж,Түүний сүмд бясалгахын тулдБи насан туршдаа ЭЗЭНий өргөөнд суухыг гуйсан. <p><br/>
<p> Учир нь зовлонгийн өдөр Тэр намайг Өөрийн асарт далдлах болно.Өөрийн майхны нууц газарт Тэр намайг нуух болно.Тэр намайг хадан дээр гаргана. <p><br/>
<p> Тэгээд миний толгой намайг тойрсон дайснуудын минь дээр өргөмжлөгдөж,Би Түүний майханд баяр хөөртэйгөөр өргөлүүдээ өргөнө.Би дуулна.Тийм ээ, би ЭЗЭНд магтаалуудыг дуулна. <p><br/>
<p> ЭЗЭН, намайг дуу хоолойгоороо хашхирахад сонсож,Намайг нигүүлсэж, надад хариулаач. <p><br/>
<p> Та “Миний царайг эрэн хайгтун” гэхэд Миний зүрх Танд“ЭЗЭН, Таны царайг би эрж хайх ёстой” гэж хэлжээ. <p><br/>
<p> Өөрийнхөө нүүрийг надаас бүү нуугаач.Өөрийн зарцыг уурласандаа бүү орхиоч.Та миний тусламж байсаар ирсэн.Миний авралын Бурхан,Намайг бүү хаяж, бүү орхиоч. <p><br/>
<p> Миний эцэг, эх намайг орхисон,Харин ЭЗЭН намайг босгоно. <p><br/>
<p> ЭЗЭН, Өөрийн замыг надад зааж,Дайснуудын минь учир намайг шулуун жимээр удирдаач. <p><br/>
<p> Хүчирхийллийн амьсгал гаргагчид болонХудал гэрчлэгчид миний эсрэг боссон тулНамайг өстөнгүүдийн минь хүсэлд бүү даатгаач. <p><br/>
<p> Амьдын газарт ЭЗЭНий сайн сайхныг харна гэж би итгэсэн. <p><br/>
<p> ЭЗЭНийг хүсэн хүлээгтүн.Хүчтэй байж, зүрхээ зоригтой болгогтун.Тийм ээ, ЭЗЭНийг хүсэн хүлээгтүн. <p><br/>
<p> ЭЗЭН, Тан уруу би хашхирч байна.Хад минь, чихээ бүү бөглөөч.Учир нь хэрэв Та дуугүй байвалБи нүх уруу унадаг хүмүүсийн адил болно. <p><br/>
<p> Би Тан уруу тусламж гуйн хашхирахад,Би гараа Таны ариун газар уруу чиглүүлэн өргөхөдМиний гуйлтын дууг сонсооч. <p><br/>
<p> Хорон муу хүмүүс болонГэм бурууг үйлдэгчидтэй хамт намайг бүү чирэн аваачаач.Тэд хөршүүддээ эв найрамдлыг захидаг боловчЗүрхэнд нь бузар муу байдаг. <p><br/>
<p> Тэдний ажлууд болонҮйлдлийнх нь бузар муугийн дагуу тэдэнд хариу өгөөч.Тэдний гарын бүтээлийн дагуу тэдэнд хариу өгөөч.Тэдний авбал зохих зүйлсээр тэдэнд буцаан төлөөч. <p><br/>
<p> Тэд ЭЗЭНий ажлууд болонТүүний гарын бүтээлүүдийг ойшоодоггүй тулТэр тэднийг устгаж, харин тэднийг дахин босгохгүй. <p><br/>
<p> ЭЗЭН магтагдах болтугай.Учир нь Тэр миний гуйх дууг сонссон юм. <p><br/>
<p> ЭЗЭН бол миний хүч чадал, миний бамбай юм.Зүрх минь Түүнд итгэдэг бөгөөд би тусыг нь хүртсэн.Тиймээс зүрх сэтгэл минь баярладаг бөгөөдӨөрийн дуугаар би Түүнд талархах болой. <p><br/>
<p> ЭЗЭН бол тэдний хүч чадал,Мөн Тэрээр Өөрийн тослогдогчийн хувьд авралын хамгаалалт юм. <p><br/>
<p> Өөрийн хүмүүсийг аварч,Өөрийн өвийг ерөөгөөч.Бас тэдний хоньчин нь болж,Тэднийг мөнхөд үүрч яваач.   <p><br/>
<p> ЭЗЭНд өгөгтүн, хүчит хүмүүсийн хөвгүүд ээ,ЭЗЭНд алдар ба хүч чадлыг өгөгтүн. <p><br/>
<p> Өөрийнх нь нэрд тохирох алдрыг ЭЗЭНд өгөгтүн.Ариун хувцсыг өмсөн ЭЗЭНд хүндэтгэн мөргө. <p><br/>
<p> ЭЗЭНий дуу хоолой усан дээгүүр байна.Алдрын Бурхан нүргэлдэг,ЭЗЭН их усан дээгүүр байна. <p><br/>
<p> ЭЗЭНий дуу хоолой хүчтэй,ЭЗЭНий дуу хоолой сүр жавхлантай. <p><br/>
<p> ЭЗЭНий дуу хоолой хуш модыг ч хугалдаг.Тийм ээ, ЭЗЭН Ливаны хуш модыг зомгол болгодог. <p><br/>
<p> Тэрээр Ливаныг тугал шиг,Ширионыг зэрлэг үхрийн тугал шиг оодогнуулдаг. <p><br/>
<p> ЭЗЭНий дуу хоолой галын дөлүүдийг дундуур нь салгадаг. <p><br/>
<p> ЭЗЭНий дуу хоолой цөл газрыг чичрүүлдэг.ЭЗЭН Кадешийн цөлийг чичрүүлдэг. <p><br/>
<p> ЭЗЭНий дуу хоолой согоог тугаллуулж,Ойг нүцгэртэл хуу татдаг.Түүний сүмд юм бүгд “Алдар” гэж хэлцгээдэг. <p><br/>
<p> ЭЗЭН үерийн усан дээр суусан.Тийм ээ, ЭЗЭН Хаан мэт мөнхөд суудаг. <p><br/>
<p> ЭЗЭН Өөрийн хүмүүст хүчийг хайрлах болно.ЭЗЭН Өөрийн хүмүүсийг амар амгалангаар ерөөнө.<p><br/>
<p> ЭЗЭН, Та намайг дээшээ өргөж,Миний дайснуудыг надаас болж баярлуулаагүй учраасБи Таныг өргөмжилнө. <p><br/>
<p> Миний Бурхан ЭЗЭН,Би тусламж гуйн Тан уруу хашхирсан бөгөөдТа намайг эдгээсэн. <p><br/>
<p> ЭЗЭН, Та миний сэтгэлийг Үхэгсдийн орноос татан гаргасан.Би нүх уруу доошоо явахгүйн тулд Та намайг амьд үлдээсэн. <p><br/>
<p> Түүний бурханлаг хүмүүс ээ,Та нар ЭЗЭНд магтаалыг дуулж,Түүний ариун нэрд талархал өргөгтүн. <p><br/>
<p> Учир нь Түүний уур хилэн агшин зуурынх,Мөн Түүний ивээл насан туршийнх.Шөнөжин уйлаан байж болно,Харин өглөөд баярын хашхираан ирдэг. <p><br/>
<p> Миний хувьд гэвэл, би таатай нөхцөлдөө“Би хэзээ ч ганхахгүй” гэсэн. <p><br/>
<p> ЭЗЭН, Өөрийн ивээлээр Та миний уулыг бат тогтоосон.Та Өөрийн нүүр царайг нуусанд би сэтгэл зовж байв. <p><br/>
<p> ЭЗЭН, Тан уруу би хашхирч,ЭЗЭНд би гуйлтыг өргөсөн. <p><br/>
<p> “Би доошоо нүх уруу очвол миний цус ямар ашигтай вэ?Тоос шороо Таныг магтах уу?Тэр нь Таны итгэлтэй байдлыг тунхаглах уу? <p><br/>
<p> ЭЗЭН, сонсоод намайг нигүүлсээч.ЭЗЭН, миний туслагч болооч”. <p><br/>
<p> Та надад уй гашууг минь бүжиг болгосон.Та тааран хувцсыг минь тайлан надад баяр хөөрийг өмсгөсөн. <p><br/>
<p> Ингэсэн нь би дуугүй байхгүй бөгөөдСэтгэлээрээ Танд магтаалыг дуулахын тулд болой.Миний Бурхан ЭЗЭН, би Танд мөнхөд талархана.   <p><br/>
<p> ЭЗЭН, Таны дотор би хоргодсон.Намайг хэзээ ч ичгүүр бүү болгооч.Өөрийн зөв шударга байдлаар намайг авраач. <p><br/>
<p> Над уруу чихээ ойртуулж,Намайг хурдан авраач.Миний хувьд хүчний хад, намайг аврах бэхлэлт болооч. <p><br/>
<p> Учир нь Та бол миний хад, миний цайз юм.Өөрийн нэрийн төлөө Та намайг удирдаж, хөтлөх болно. <p><br/>
<p> Тэдний надад зориулан нууцаар тавьсан торноос Та намайг гаргана.Учир нь Та бол миний хүч чадал юм. <p><br/>
<p> Таны гарт би сүнсээ даатгадаг.Үнэний Бурхан ЭЗЭН, Та намайг зольсон. <p><br/>
<p> Хоосон шүтээнүүдийг хүндэтгэдэг хүмүүсийг би үзэн яддаг,Гэвч би ЭЗЭНд итгэдэг. <p><br/>
<p> Би Таны хайр энэрэлд баясан баярлах болно,Яагаад гэвэл Та миний зүдгүүрийг харсан.Та сэтгэлийн минь зовлонг мэдсэн бөгөөд <p><br/>
<p> Та намайг дайсны гарт тушаасангүй.Та миний хөлийг уудам газарт тавьсан билээ. <p><br/>
<p> ЭЗЭН, намайг нигүүлсээч,Учир нь би зовлон зүдгүүр дунд байна.Уй гашуугаас болж миний нүд, сэтгэл болон бие минь ч турж эцжээ. <p><br/>
<p> Учир нь би амьдралаа уйтгар гунигтайгаар,Он жилүүдээ санаа алдалттайгаар өнгөрүүлсэн.Миний хүч тэнхээ гэмээс минь болж сулран,Бие минь турж эцсэн. <p><br/>
<p> Өөрийн бүх өстнөөс болж биЯлангуяа хөршүүдийнхээ дунд доромжлол,Танилуудынхаа дунд айдас төрүүлэхээр болсон.Замд таарсан хүмүүс надаас зайлсхийдэг. <p><br/>
<p> Үхсэн хүн шиг би санаанаас гаран мартагдсан.Би хагарсан сав шиг юм. <p><br/>
<p> Учир нь би олон хүний гүтгэлгийг сонссон.Тал бүрд аймшиг бөлгөө.Тэд миний эсрэг хамтдаа зөвлөлдөж байхдааМиний амийг авахаар хуйвалджээ. <p><br/>
<p> Харин, ЭЗЭН, би Танд итгэдэг,“Та бол миний Бурхан” гэж би хэлдэг. <p><br/>
<p> Миний цаг хугацаа Таны гарт байна.Намайг дайснуудын минь гараас болонНамайг хавчигчдаас авраач. <p><br/>
<p> Нүүр царайгаа Өөрийн зарцын дээр гэрэлтүүлээч.Хайр энэрлээрээ намайг авраач. <p><br/>
<p> Би Таныг дууддаг учраас, ЭЗЭН, намайг ичгүүр бүү болгооч.Хорон муу хүмүүсийг ичгүүр болгон,Тэднийг Үхэгсдийн оронд дуугүй байлгаач. <p><br/>
<p> Бардамнал, жигшилтэйгээр зөв шударгын эсрэг өршөөлгүй ярьдагХудалч амыг дуугүй болгооч. <p><br/>
<p> Танаас эмээгчдэд зориулан Таны хуримтлуулсан,Таны дотор хоргодогчдод Таны соёрхсон сайн сайхан таньХүний хөвгүүдийн өмнө хичнээн агуу вэ! <p><br/>
<p> Та тэднийг Өөрийн оршихуйн нууц газарт хүний заль мэхнээс нуудаг.Та тэднийг майханд хэл амны гүтгэлгүүдээс нууцалж хамгаалдаг. <p><br/>
<p> ЭЗЭН магтагдах болтугай.Учир нь Тэрээр бүслэгдсэн хотод Өөрийн хайр энэрлийг надад гайхамшигтайгаар үзүүлсэн. <p><br/>
<p> Би сандран байхдаа“Би Таны мэлмийн өмнөөс таслагдсан билээ” гэв.Гэсэн ч би Тан уруу хашхирахадТа миний гуйлтын дууг сонссон билээ. <p><br/>
<p> Түүний бурханлаг хүмүүс ээ, та бүгд ЭЗЭНийг хайрлацгаа.ЭЗЭН итгэлтэй хүнийг хамгаалж,Бардамнан үйлдэгчдэд хариуг нь бүрэн төлдөг. <p><br/>
<p> ЭЗЭНд найдагч бүгд ээ,Хүчтэй байн, зүрхээ зоригтой байлга.   <p><br/>
<p> Алдаа зөрчил нь уучлагдсан бөгөөдНүгэл нь далдлагдсан нэгэн юутай ерөөлтэй вэ! <p><br/>
<p> ЭЗЭНд гэмтэн гэж үл тооцогддог бөгөөдСүнсэндээ заль мэхгүй хүн юутай ерөөлтэй вэ! <p><br/>
<p> Би дуугүй байхадӨдөржингөө ёолсноос болж яс минь яйрсан. <p><br/>
<p> Учир нь өдөр шөнөгүй Таны мутар намайг хүндээр дарж байв.Шим шүүс минь зуны ганд хатсан юм.Села <p><br/>
<p> Би нүглээ Танд хүлээн хэлсэн бөгөөдГэм нүглээ би нуугаагүй.“Би ЭЗЭНд алдаа зөрчлөө хүлээнэ” гэж би хэлэв.Тэгээд Та миний нүглийн бурууг уучилсан билээ.Села <p><br/>
<p> Тиймээс бурханлаг хүн бүр Таны олдох боломжтой үед Танд залбираг.Үнэндээ их ус үерлэхэд тэд түүнд хүрэхгүй. <p><br/>
<p> Та бол миний хоргодох газар,Та намайг зовлон бэрхшээлээс хамгаалдаг.Та намайг авралын дуугаар хүрээлүүлдэг.Села <p><br/>
<p> Би чиний явах ёстой замд чамд зааварлан зааж өгнө.Би чамайг ширтэн, чамд зөвлөнө. <p><br/>
<p> Ухаангүй адуу, эсвэл луус шиг бүү бол.Тэднийг хазаар ногтоор оосорлон барихгүй болТа нарт ойртон ирэхгүй. <p><br/>
<p> Хорон муу хүний зовлон гуниг олон билээ.Харин ЭЗЭНд итгэдэг хүнийг хайр энэрэл хүрээлэх болно. <p><br/>
<p> Зөв шударга хүмүүс ээ, та нар ЭЗЭН дотор баярлан, баясагтун.Зүрхээрээ шулуун шударга бүгд ээ, та нар баярлан хашхирагтун! <p><br/>
<p> Зөв шударга хүмүүс ээ, ЭЗЭН дотор баярлан дуулагтун.Шулуун шударга хүн магтан дуулахад зохистой. <p><br/>
<p> Ятгын эгшгээр ЭЗЭНд талархал өргө.Арван утаст пийпаа хөгжмөөр Түүнд магтаалуудыг дуулагтун. <p><br/>
<p> Түүнд шинэ дууг дуул.Баярт дуугаар уран чадварлаг тогло. <p><br/>
<p> Учир нь ЭЗЭНий үг бол шулуун шударга бөгөөдТүүний бүх ажлууд итгэлтэйгээр хийгдсэн юм. <p><br/>
<p> Тэрээр зөв ба шударга байдлыг хайрладаг.Дэлхий ЭЗЭНий хайр энэрлээр дүүрэн. <p><br/>
<p> ЭЗЭНий үгээр тэнгэрүүд,Амных нь амьсгалаар тэдгээрийн бүх эрхэс бүтээгдсэн. <p><br/>
<p> Тэрээр далайн усыг овоо шиг хамтад нь цуглуулдаг.Тэрээр гүний усыг агуулахад хуримтлуулдаг. <p><br/>
<p> Бүх дэлхий ЭЗЭНээс эмээгтүн.Ертөнцийн бүх оршин суугчид Түүнийг хүндэтгэгтүн. <p><br/>
<p> Учир нь Түүнийг айлдахад тэр нь биелсэн.Түүнийг тушаасанд тэр нь бат бэх болсон. <p><br/>
<p> ЭЗЭН улс үндэстнүүдийн зөвлөгөөг үгүй хийдэг.Тэрээр хүмүүсийн төлөвлөгөөг үр дүнгүй болгодог. <p><br/>
<p> ЭЗЭНий зөвлөгөө мөнхөд,Түүний зүрхний төлөвлөгөө үеийн үед байдаг. <p><br/>
<p> Өөрсдийн Бурхан нь ЭЗЭН байдаг улс буюуӨөрийнхөө өв болгохоор Түүний сонгосон ард түмэн ерөөлтэй еэ! <p><br/>
<p> ЭЗЭН тэнгэрээс хардаг.Тэрээр хүний хөвгүүдийг бүгдийг хардаг. <p><br/>
<p> Өөрийн оршин байгаа газраас ТэрээрДэлхийн бүх оршин суугчид уруу хардаг. <p><br/>
<p> Тэр тэд бүгдийн зүрхийг бүтээдэг бөгөөдТэд бүгдийн үйлсийг ойлгодог юм. <p><br/>
<p> Хүчит цэргээр аврагдах хаан гэж үгүй.Агуу хүчээр чөлөөлөгдөх дайчин эр гэж үгүй. <p><br/>
<p> Морь бол ялалтын хоосон найдвар бөгөөдӨөрийн агуу хүчээр ч хэнийг ч аварч чадахгүй. <p><br/>
<p> Харагтун, ЭЗЭНий мэлмий Өөрөөс нь эмээгчдийг,Түүний хайр энэрэлд найдагчдыг хардаг нь <p><br/>
<p> Тэдний сэтгэлийг үхлээс аварч,Тэднийг өлсгөлөн дунд амьд үлдээхийн тулд байдаг юм. <p><br/>
<p> Бидний сэтгэл ЭЗЭНийг хүсэн хүлээдэг.Тэр бол бидний тусламж болон бидний бамбай юм. <p><br/>
<p> Бид Түүний ариун нэрд итгэдэг учраасБидний зүрх Түүнд баярладаг. <p><br/>
<p> ЭЗЭН, бидний Танд найдсаны дагууТаны хайр энэрэл бидний дээр байх болтугай.  <p><br/>
<p> Би ЭЗЭНийг цаг үргэлж магтана.Түүнийг магтах нь миний аманд үргэлж байх болно. <p><br/>
<p> Миний сэтгэл ЭЗЭНээр сайрхана.Даруу хүн үүнийг сонсон баярлана. <p><br/>
<p> Надтай хамт ЭЗЭНийг дээдэлж,Хамтдаа Түүний нэрийг өргөмжилцгөөе. <p><br/>
<p> Би ЭЗЭНийг хайсан бөгөөд Тэр надад хариулж,Бүх айдсаас минь намайг аварсан. <p><br/>
<p> Тэд Түүнийг хараад гэрэлтэх болсон бөгөөдТэдний нүүр царай дахин ичгүүрт орохгүй. <p><br/>
<p> Энэ ядуу хүн хашхирахад ЭЗЭН түүнийг сонсож,Бүх саад бэрхшээлээс нь түүнийг аварсан. <p><br/>
<p> ЭЗЭНий тэнгэр элч Түүнээс эмээгчдийн эргэн тойронд байж,Тэднийг авардаг. <p><br/>
<p> ЭЗЭН сайн гэдгийг амсаж үз.Түүний дотор хоргоддог хүн юутай ерөөлтэй вэ! <p><br/>
<p> Түүний ариун хүмүүс ээ, та нар ЭЗЭНээс эмээгтүн.Түүнээс эмээгчдэд юу ч дутагддаггүй. <p><br/>
<p> Залуу арслан ч гачигдан өлсөж байдаг.Харин ЭЗЭНийг хайгчид ямар ч сайн юмаар гачигдахгүй. <p><br/>
<p> Хүүхдүүд ээ, та нар ирж, намайг сонс.Би та нарт ЭЗЭНээс эмээхийг зааж өгье. <p><br/>
<p> Амийг хүсэмжилдэг бөгөөдСайныг харахаар урт наслахыг хайрлагч хэн бэ? <p><br/>
<p> Өөрийн хэлийг хорон муугаас,Өөрийн уруулыг худал хэлэхээс сахин хамгаал. <p><br/>
<p> Бузар муугаас салж, сайныг үйлд.Амар тайвныг хайж, түүнийг мөрдөн мөшгө. <p><br/>
<p> ЭЗЭНий мэлмий зөв шударга хүн уруу чиглэсэн байдаг бөгөөдТүүний сонор тэдний хашхирахыг чагнадаг. <p><br/>
<p> ЭЗЭНий нүүр царай бузрыг үйлдэгчдийн эсрэг байдаг ньТэдний тухай дурсгалыг ч дэлхийгээс арилгахын тулд юм. <p><br/>
<p> Тэднийг хашхирахад ЭЗЭН сонсож,Бүх саад бэрхшээлээс нь тэднийг авардаг. <p><br/>
<p> ЭЗЭН эмтэрсэн зүрхтэй хүнд ойртон байдаг бөгөөдСүнсээрээ гэмшигчдийг авардаг. <p><br/>
<p> Зөв шударга хүний зовлон зүдгүүр их байдаг,Харин ЭЗЭН түүнийг тэр бүгдээс нь авардаг. <p><br/>
<p> Тэр түүний бүх ясыг хамгаалдаг,Тэднээс нэг нь ч хугараагүй юм. <p><br/>
<p> Бузар муу байдал хорон муу хүнийг ална.Зөв шударга хүнийг үзэн ядагчид буруушаагдана. <p><br/>
<p> ЭЗЭН Өөрийн зарц нарын сэтгэлийг авардаг бөгөөдТүүний дотор хоргоддог хэн нь ч буруушаагдахгүй.   <p><br/>
<p> ЭЗЭН, надтай тэмцэлдэгчидтэй тэмцэлдээч.Надтай тулалдагчидтай тулалдаач. <p><br/>
<p> Халхавч, бамбайгаа баринНадад туслахаар босооч. <p><br/>
<p> Намайг мөрдөгчидтэй тулгарахаар жад, сүхээ сугал.Миний сэтгэлд хандан “Би бол чиний аврал!” гэж хэл. <p><br/>
<p> Миний амийг хайгчдыг шившиг болгож, ичгүүрт унагаагаач.Миний эсрэг бузар мууг сэдэгчдийг буцааж, дорд болгооч. <p><br/>
<p> Тэднийг ЭЗЭНий тэнгэр элчээр туугдаж буй,Салхинд хийсэх будааны хальс мэт болгооч. <p><br/>
<p> ЭЗЭНий тэнгэр элчээр тэднийг хөөлгөнЗамыг нь харанхуй, халтиргаатай болгооч. <p><br/>
<p> Учир нь ямар ч шалтгаангүйгээр тэд намайг барихаар тор тавьсан,Ямар ч шалтгаангүйгээр тэд миний сүнсэнд нүх ухсан. <p><br/>
<p> Түүнийг мэдээгүй байхад сүйрлийг түүнд ирүүлж,Өөрийнх нь нуусан тор өөрийг нь бариг.Тэр л сүйрэлд түүнийг унагаагаач. <p><br/>
<p> Миний сэтгэл ЭЗЭНд баярлаж,Түүний авралд баясна. <p><br/>
<p> Миний бүх яснууд “ЭЗЭН, хэн тантай адил вэ?Хэн зүдэрсэн хүнийг өөрөөс нь илүү хүчтэй нэгнээс,Мөн зүдэрсэн ба гачигдсан хүнийг өөрөөс нь дээрэмддэг нэгнээс авардаг вэ?” гэх болно. <p><br/>
<p> Хэрцгий гэрч нар босдог.Тэд миний мэдэхгүй зүйлсийг надаас байцаадаг. <p><br/>
<p> Тэд сэтгэлийг минь өнчрүүлэнТусыг минь усаар хариулдаг. <p><br/>
<p> Харин миний хувьд тэднийг өвчтэй байхад би тааран хувцас өмссөн.Би сэтгэлээ мацгаар зовоосон бөгөөдМиний залбирал цээжинд минь буцан ирсээр байв. <p><br/>
<p> Би өөрийн найз, эсвэл ах дүүдээ юм шиг тэдэнд үйлдсэн.Би эхийн хойноос гашууддаг нэгэн шиг гашуудан бөхийсөн. <p><br/>
<p> Харин намайг бүдэрсэнд тэд баярлан хамтран цуглав.Миний мэддэггүй байсан довтлогчид миний эсрэг цуглаж,Зогсоо зайгүй намайг гүжирдсэн. <p><br/>
<p> Найран дээрх бурхангүй тохуурхагчид мэтТэд над уруу шүдээ хавирсан. <p><br/>
<p> Эзэн, Та хэдий болтол харж суух вэ?Миний сэтгэлийг тэдний хор хөнөөлүүдээс,Миний цорын ганц амийг арслангуудаас авраач! <p><br/>
<p> Би Танд их чуулганд талархал өргөнө.Би Таныг хүчит олон түмний дунд магтах болно. <p><br/>
<p> Худал яригч дайснуудыг минь надаас болж бүү баясга.Шалтгаангүйгээр намайг үзэн ядагчдын нүдийг ч бүү хялалзуул. <p><br/>
<p> Учир нь тэд амар амгаланг ярьдаггүй,Харин газар нутагт аниргүй оршигчдын эсрэг хуурмаг үгсийг зохиодог. <p><br/>
<p> Тэд над уруу амаа том ангайлгадаг.Тэд “Аа, аа, бидний нүд үүнийг харлаа!” гэжээ. <p><br/>
<p> ЭЗЭН, Та үүнийг харсан билээ.Бүү дуугүй байгаач.Эзэн, надаас бүү хол байгаач. <p><br/>
<p> Миний Бурхан, миний Эзэн, Өөрийгөө сэрээж, намайг хамгаалахаар,Миний хэргийн төлөө босооч. <p><br/>
<p> Миний Бурхан ЭЗЭН, Өөрийн зөв шударгын дагуу намайг шүүж,Надаас болж тэднийг бүү баясгаач. <p><br/>
<p> Тэднийг “Аа, бидний хүсэл биеллээ!” гэж зүрхэнд нь бүү хэлүүлээч.Тэднийг “Бид түүнийг залгисан!” гэж бүү хэлүүлээч. <p><br/>
<p> Миний зовлон зүдгүүрт баясагчдыг бүгдийг ичгүүрт унаган дорд болгооч.Өөрсдийгөө миний дээгүүр дөвийлгөгчдийг ичгүүр, гутамшигт оруулаач. <p><br/>
<p> Миний зөвтгөлд баярлагчидБаясан хашхирч, баярлан хөөрөг.Тэднээр “Өөрийн зарцын сайн сайхан байдалд баярладагЭЗЭН дээдлэгдэх болтугай!” гэж үргэлжлүүлэн хэлүүлээч. <p><br/>
<p> Миний хэл ч Таны зөв шударгыг болонТаны магтаалыг өдөржин тунхаглана.  <p><br/>
<p> Бурханлаг бус хүнд зүрхэнд нь нүгэлт чанар ярьдаг.Түүний нүдэнд Бурханаас эмээхүй нь үгүй. <p><br/>
<p> Учир нь тэр өөрийгөө дөвийлгөж, өөрийн гэм нүглийг илрэхгүй, үзэн ядагдахгүй! гэсэн. <p><br/>
<p> Түүний амнаас гарах үг нь хорон муухай бөгөөд хуурамч юм.Тэр мэргэн ухаан ба сайн үйлсээ зогсоосон. <p><br/>
<p> Тэр гэмт хорон санаагаа орондоо төлөвлөдөг.Тэр өөрийгөө буруу зам дээр зогсоодог.Тэр бузар үйлийг жигшдэггүй. <p><br/>
<p> ЭЗЭН, Таны энэрэл тэнгэрт бий!Таны итгэмж огторгуйд ч хүрнэ. <p><br/>
<p> Таны зөв шударга Бурханы уулстай адил,Таны шүүх бол их далайтай адил.ЭЗЭН, Та хүн болоод араатныг хамгаалдаг. <p><br/>
<p> Бурхан аа! Таны энэрэл хайр хичнээн үнэтэй вэ!Хүмүүн Таны жигүүрийн сүүдэр дор хоргоддог. <p><br/>
<p> Тэд Таны өргөөн дэх баялгаар элбэг хангалуун байдаг.Та тэднийг Өөрийн тааламжит голоос ундаалдаг. <p><br/>
<p> Амийн эх булаг нь Танд бий.Таны гэрэл гэгээнд л бид гэрэл гэгээг хардаг. <p><br/>
<p> Таныг таньж мэдэгчдэд Өөрийн энэрэл хайрыг үргэлжлүүлэнШулуун шударга сэтгэлтэндӨөрийн зөв шударгыг хүртээгээч! <p><br/>
<p> Бардамнагчийн хөлийг надад бүү хүргээч!Муу хүний гараар намайг бүү зайлуулаач! <p><br/>
<p> Гэм хор хийгчид тэнд унасан.Тэд газар хөсөр унаад, дахин босож чадахгүй!<p><br/>
<p> Бузар мууг үйлдэгчээс болж бүү санаа зов,Бурууг үйлдэгчдэд бүү атаарх. <p><br/>
<p> Учир нь тэд өвс шиг удахгүй хатан хорчийж,Ногоон ургамал шиг хагдрах болно. <p><br/>
<p> ЭЗЭНд итгэж, сайныг үйлд.Газар нутагт оршин сууж, итгэлтэй байдлыг хоол хүнсээ болго. <p><br/>
<p> ЭЗЭНд баярлагтун.Тэр чамд зүрхний чинь хүслийг өгнө. <p><br/>
<p> Өөрийн замыг ЭЗЭНд даатга,Мөн Түүнд итгэж найд.Тэгвэл Тэр биелүүлж өгнө. <p><br/>
<p> Тэр чиний зөв шударгыг гэрэл мэт,Чиний шударга хэргийг үд дундын гэрэл мэт илэрхий болгоно. <p><br/>
<p> ЭЗЭН дотор дуугүй байж,Түүнийг тэвчээртэйгээр хүлээ.Өөрийнхөө замаар амжилт ологчоос болонХорон муу төлөвлөгөө биелүүлдэг хүнээс болж бүү санаа зов. <p><br/>
<p> Уурлахаа больж, хилэнгээ март.Бүү санаа зов. Энэ нь зөвхөн бузар мууг үйлдэхэд л хүргэнэ. <p><br/>
<p> Бузар мууг үйлдэгчид таслагдана,Харин ЭЗЭНийг хүсэн хүлээгчид газар нутгийг өвлөх болно. <p><br/>
<p> Тун удахгүй хорон санаатан үгүй болно.Чи түүний байх газрыг анхааралтай хайх боловчТэр байхгүй байх болно. <p><br/>
<p> Харин даруу хүн газар нутгийг өвлөж,Элбэг амар амгалангаар баярлана. <p><br/>
<p> Хорон муу хүн зөв шударга хүний эсрэг хуйвалдаж,Түүн уруу шүдээ хавирдаг. <p><br/>
<p> Түүний өдөр ирж буйг хардаг учраасЭзэн түүнд инээдэг. <p><br/>
<p> Зүдрэгсэд ба гачигдагсдыг хөсөр унагаж,Үйлсээрээ шулуун шударга хүмүүсийг алахаарХорон муу хүн илд сугалж, нумаа хөвчилжээ. <p><br/>
<p> Тэдний илд өөрсдийнх нь зүрхэнд зоогдож,Нумууд нь хугарах болно. <p><br/>
<p> Зөв шударга хүний жаахан юм ньХорон санаат олны элбэг байдлаас хавьгүй дээр юм. <p><br/>
<p> Учир нь хорон санаатны гар нь хугалагдана,Харин зөв шударга хүнийг ЭЗЭН дэмждэг. <p><br/>
<p> ЭЗЭН гэм зэмгүй хүний өдрүүдийг мэддэг.Тэдний өв мөнхөд байна. <p><br/>
<p> Тэд гамшгийн үед ичгүүрт орохгүй бөгөөдӨлсгөлөнгийн өдрүүдэд ч хангалуун байна. <p><br/>
<p> Харин хорон муу хүн мөхнө.ЭЗЭНий дайснууд бэлчээрийн цэцгүүд мэт болж,Утаа мэт замхардаг. <p><br/>
<p> Хорон муу хүн зээлж, буцаан өгдөггүй.Харин зөв шударга хүн нигүүлсэн өгдөг. <p><br/>
<p> Түүгээр ерөөгдөгсөд газар нутгийг өвлөнө,Харин Түүгээр хараагдагсад таслагдана. <p><br/>
<p> Хүний алхмууд ЭЗЭНээр тогтоогддог бөгөөдТүүний замд Тэр баярладаг. <p><br/>
<p> Тэрээр бүдрэвч, газар хөсөр унахгүй. Учир ньЭЗЭН Өөрийн гараар түүнийг түшдэг. <p><br/>
<p> Би залуугаасаа хөгширтлөөЗөв шударга хүн хаягдахыг,Үр удам нь талх гуйж байхыг үзээгүй. <p><br/>
<p> Тэр үргэлж нигүүлсэн хайрлаж, зээлүүлдэг.Түүний үр удам нь ерөөлтэй юм. <p><br/>
<p> Бузраас хагацаж, сайныг үйлд,Тэгвэл чи мөнхөд орших болно. <p><br/>
<p> Учир нь ЭЗЭН шударга ёсыг хайрладаг бөгөөдӨөрийн бурханлаг хүмүүсийг орхидоггүй.Тэд мөнхөд хамгаалуулсан,Харин хорон муу хүний үр удам таслагдах болно. <p><br/>
<p> Зөв шударга хүн газар нутгийг өвлөж,Түүнд мөнхөд оршин суух болно. <p><br/>
<p> Зөв шударга хүний ам нь мэргэн үгийг хэлдэг бөгөөдТүүний хэл нь шударга үгийг өгүүлдэг. <p><br/>
<p> Түүний зүрхэнд Бурханых нь хууль оршдог.Түүний алхамд алдаа байхгүй. <p><br/>
<p> Хорон муу хүн зөв шударга хүнийг анаж,Түүнийг хорлох боломжийг хайдаг. <p><br/>
<p> ЭЗЭН түүнийг хорон санаатны гарт орхихгүй,Эсвэл шүүгдэх үед нь түүнийг буруушаахгүй. <p><br/>
<p> ЭЗЭНийг хүлээж, Түүний замаас бүү гар,Тэгвэл газар нутгийг өвлүүлэхээр Тэр чамайг өргөмжилнө.Хорон муу хүн таслагдахад чи үүнийг үзэх болно. <p><br/>
<p> Төрөлх хөрсөндөө ургаж буй саглагар мод шиг өөрийгөө сагсайлган ургуулдагХорон муу, харгис хүнийг би харсан билээ. <p><br/>
<p> Тэгээд тэр өнгөрсөн бөгөөд харагтун тэр алга болсон.Би түүнийг хайсан боловч тэр олдоогүй. <p><br/>
<p> Гэм зэмгүй хүнийг тэмдэглэж,Шулуун шударга хүнийг харагтун.Учир нь амар амгалан хүн сайн сайхныг авна. <p><br/>
<p> Харин нүгэлтнүүд цөмөөрөө устгагдана.Хорон муу хүний хойч үеийнхэн ч таслагдана. <p><br/>
<p> Харин зөв шударга хүний аврал ЭЗЭНээс ирдэг.Тэрээр бэрх цагт тэдний хүч чадал юм. <p><br/>
<p> ЭЗЭН тэдэнд тусалж, тэднийг чөлөөлдөг.Тэд Түүний дотор хоргоддог учраасТэр тэднийг хорон муу хүнээс чөлөөлж, авардаг юм.<p><br/>
<p> ЭЗЭН, Өөрийн хилэн дотроо намайг бүү зэмлээч,Өөрийн шатаж буй ууран дотроо намайг бүү гэсгээгээч. <p><br/>
<p> Учир нь Таны сум намайг нэвт сүлбэж,Таны мутар намайг доош дарсан. <p><br/>
<p> Таны хилэгнэлээс болж махан биед минь эрүүл газар үгүй.Миний нүглээс болж ясанд минь амар амгалан ч үгүй. <p><br/>
<p> Учир нь миний гэм буруу толгойгоос минь давжээ.Хүнд ачаа мэт тэд надад даагдахгүй байна. <p><br/>
<p> Миний мунхгаас болжШархнууд минь хувилж, муухай үнэр ханхлуулна. <p><br/>
<p> Намайг мушгин ихэд бөхийлгөжээ.Би бүхэл өдрийн турш гашуудан явна. <p><br/>
<p> Ууц нуруу минь халуу шатаж,Махан биед минь эрүүл газар гэж үгүй. <p><br/>
<p> Намайг сульдуулан доройтуулж, маш хүндээр бэртээжээ.Зүрхний минь шаналлаас болж би ёолдог. <p><br/>
<p> Эзэн, миний бүх хүсэл Таны өмнө байна.Миний санаа алдах дуу Танаас нууцлагдаагүй байна. <p><br/>
<p> Миний зүрх давчдаж, хүч чадал минь алдардаг.Нүдний минь гал ч бөхсөн. <p><br/>
<p> Миний хайртай хүмүүс хийгээд миний найз нөхөдГамшгаас минь зугтдаг.Хамаатан саднууд минь ч холуур зогсдог. <p><br/>
<p> Миний амийг эрэгчид урхи тавьдаг.Намайг шархлуулахыг хүсэгчид сүйрлийн тухай ярилцаж,Өдөржингөө заль мэхийг сэддэг. <p><br/>
<p> Харин би дүлий хүн шиг үл сонсдог.Мөн амаа эс нээдэг хэлгүй хүн шиг байна. <p><br/>
<p> Тийм ээ, би бол огт сонсдоггүй,Аманд нь зэмлэл байдаггүй хүн мэт байна. <p><br/>
<p> Учир нь, ЭЗЭН, би Танд найддаг.Миний Бурхан ЭЗЭН, Та хариулах болно. <p><br/>
<p> Учир нь би “Хөл алдах үед минь өөрсдийгөө миний эсрэг өргөмжлөхТэд надаас болж бүү баярлатугай” гэж хэлсэн. <p><br/>
<p> Учир нь би унахад бэлэн бөгөөдӨвчин шаналал минь үргэлж миний өмнө байдаг. <p><br/>
<p> Би гэм буруугаа улайдаг.Нүглээсээ болж би санаа зоволтоор дүүрэн байна. <p><br/>
<p> Харин миний дайснууд идэвхтэй, хүчтэй бөгөөдНамайг утга учиргүйгээр үзэн ядагчид олон байна. <p><br/>
<p> Би сайныг дагадаг тул сайныг муугаар хариулагчид намайг эсэргүүцдэг. <p><br/>
<p> ЭЗЭН, намайг бүү орхиоч.Бурхан минь ээ, надаас бүү хол байгаач. <p><br/>
<p> Миний аврал болох Эзэн,Надад туслахаар хурдлаач.   <p><br/>
<p> “Би хэлээрээ нүгэл үйлдэхгүйн тулдӨөрийн зам мөрийг сахих болно.Хорон муу хүн миний өмнө байх зуурБи амаа хазаарлах болно” гэж би хэлсэн. <p><br/>
<p> Би үг дуугүй байж,Би сайныг ч дуугараагүй бөгөөдМиний шаналал ихсэж байна. <p><br/>
<p> Миний зүрх дотор минь халуун оргиж,Намайг гүн бодож байхад гал дүрэлзэв.Тэгээд би хэлээрээ ярьсан. <p><br/>
<p> “Эзэн, миний эцэс хийгээд насны минь хэмжээг надад мэдүүлээч.Хэр сул доройг минь надад мэдүүлээч. <p><br/>
<p> Харагтун, Та миний өдрүүдийг алганы чинээхэн,Миний амийг мэлмийнхээ өмнө юу ч биш болгосон.Үнэндээ хүн бүр өөрийн хамгийн сайн үедээ зүгээр л нэг амьсгал юм.Села <p><br/>
<p> Үнэндээ хүн бүр сүг сүүдэр шиг л явдаг.Үнэндээ тэд дэмий юманд л хүрхэрдэг.Тэрээр овоолдог боловч түүнийг хэн авахыг мэддэггүй. <p><br/>
<p> Өө Эзэн, одоо би чухам юуг хүлээнэ вэ?Миний найдвар Танд л байна. <p><br/>
<p> Намайг бүх нүглээс минь авраач.Намайг мунхаг хүнээр бүү зэмлүүлээч. <p><br/>
<p> Та үүнийг үйлдсэн учраасБи хэлгүй болсон бөгөөд би амаа эс нээдэг. <p><br/>
<p> Өөрийн гамшгийг надаас зайлуулаач.Таны мутрын цохилтод би үрэгдсэн. <p><br/>
<p> Гэм буруугийн төлөө зэмлэлээр Та хүнийг гэсгээдэг.Дэнгийн эрвээхийн адил Та түүний хувьд нандин юмсыг шатаадаг.Үнэхээр хүн бүхэн зүгээр л нэг амьсгал юм.Села <p><br/>
<p> ЭЗЭН, миний залбирлыг сонсож,Миний хашхирах дуунд чих тавиач.Нулимсанд минь бүү дуугүй байгаач.Би Танд харь хүн,Өөрийн бүх эцэг өвгөдийн адил түр суугч болой. <p><br/>
<p> Цааш явж, алга болохоосоо өмнөБи дахин баяртай болохын тулд Та харцаа надаас салгаач”.   <p><br/>
<p> Би ЭЗЭНийг тэвчээртэйгээр хүлээсэн.Тэр над уруу ойртож, миний хашхирахыг сонссон. <p><br/>
<p> Тэр намайг сүйрлийн нүхнээс,шавар шавхайнаас татан гаргаж,Алхмыг минь бат бэх болгон миний хөлийг хадан дээр тавьсан. <p><br/>
<p> Тэр миний аманд шинэ дуу болох бидний Бурханд өргөх магтаалын дууг оруулав.Олон хүн хараад эмээж,ЭЗЭНд итгэх болно. <p><br/>
<p> ЭЗЭНийг өөрийн итгэлээ болгож,Бардамнагчид, эсвэл хуурмаг уруу хазайгчид уруу эргээгүй хүн ерөөлтэй еэ! <p><br/>
<p> Миний Бурхан ЭЗЭН, Таны үйлдсэн гайхамшгууд болоодБиднийг бодсон Таны бодол санаанууд олон юм.Тантай эн зэрэгцэхүйц хэн ч байхгүй.Би тэдгээр гайхамшгуудыг зарлан хэлье гэсэн ч тэд тоолшгүй олон юм. <p><br/>
<p> Тахил болон идээн өргөлийг Та хүсээгүй.Та чихийг минь нээсэн.Шатаалт тахил болон нүглийн төлөөх тахилыг Та шаардаагүй. <p><br/>
<p> Тэгэхэд би “Харагтун, би ирлээ.Хуйлмал номд миний тухай бичсэн байдаг. <p><br/>
<p> Бурхан минь ээ, би Таны хүслийг гүйцэлдүүлэхдээ баярладаг юм.Таны Хууль миний зүрхэнд бий” гэж хэлсэн. <p><br/>
<p> Би зөв шударга байдлыг агуу их цуглаанд тунхагласан.ЭЗЭН, харагтун, би уруулаа хамхихгүйгТа мэднэ шүү дээ. <p><br/>
<p> Би Таны зөв шударга байдлыг зүрхэндээ нууцлаагүй.Би Таны итгэлтэй байдал хийгээд Таны авралын талаар тунхагласан.Би Таны хайр энэрэл хийгээд Таны үнэнийг агуу их цуглаанаас нуугаагүй. <p><br/>
<p> ЭЗЭН, Та Өөрийн өршөөлийг надаас бүү зайлуулаач.Өөрийн хайр энэрэл хийгээд үнэнээр намайг үргэлж хамгаалаач. <p><br/>
<p> Учир нь тоо томшгүй бузрууд намайг тойрчээ.Би харж чадахгүй болтол гэм буруундаа баригджээ.Тэдгээр нь миний толгой дахь үснээс ч илүү олон бөгөөд зүрх минь ч мохжээ. <p><br/>
<p> ЭЗЭН, намайг аврахаар таалаач.ЭЗЭН, надад туслахаар хурдлаач. <p><br/>
<p> Миний амийг устгахаар хайгчдыгХамтад нь ичгүүрт унагаж, дорд болгооч.Намайг шархлахад баярлагчдыгУхрааж, шившиг болгооч. <p><br/>
<p> Надад “Ха, ха!” гэгчдийгӨөрсдийнх нь ичгүүрээр сүрдүүлээч. <p><br/>
<p> Таныг эрэн хайгч бүхнийг Өөрийнхөө дотор баярлуулаач.Таны авралыг хайрлагсдаар“ЭЗЭН дээдлэгдэх болтугай” гэж үргэлж хэлүүлээч. <p><br/>
<p> Би зовж зүдэрсэн, гачигдсан болохоор Эзэн намайг бодох болтугай.Та бол миний тусламж хийгээд миний аврагч.Бурхан минь ээ, бүү хойшлуулаач. <p><br/>
<p> Дорой хүмүүсийг анхааран халамжлагч нь юутай ерөөлтэй вэ!Зовлонгийн өдөрт ЭЗЭН түүнийг аварна. <p><br/>
<p> ЭЗЭН түүнийг хамгаалан, амьдруулах бөгөөдТэрээр газар дэлхий дээр ерөөлтэй хэмээгдэх болно.Та түүнийг дайсных нь хүсэлд бүү өгөөч. <p><br/>
<p> ЭЗЭН түүнийг өвчтөний оронд хэвтэж байхад нь тэтгэнэ.Та түүнийг өвчтэй байхад нь сэргээн босгоно. <p><br/>
<p> Би “ЭЗЭН, намайг нигүүлсээч.Би Таны эсрэг нүгэл үйлдсэн учраас миний сэтгэлийг эдгээгээч” гэв. <p><br/>
<p> Миний дайснууд намайг муулан“Тэр хэзээ үхэж, түүний нэр үгүй болох вэ?” гэж ярилцдаг. <p><br/>
<p> Тэр намайг харахаар ирэхдээ худал ярьдаг.Тэрээр зүрхэндээ хорон мууг агуулаадГадагш гарахдаа түүнийгээ тараадаг. <p><br/>
<p> Намайг үзэн ядагч бүхэн миний тухай шивнэлддэг.Намайг хорлохоор тэд хуйвалдан <p><br/>
<p> “Тэр хорт өвчин туссан. Тэр хэвтээд дахин босож чадахгүй” гэнэм. <p><br/>
<p> Миний итгэдэг,Миний талхыг идэж байсан дотно найз минь чМиний эсрэг өсгийгөө өргөсөн. <p><br/>
<p> Гэвч ЭЗЭН, Та намайг нигүүлсэж,Тэдэнд хариу барихын тулд намайг босгооч. <p><br/>
<p> Миний дайсан намайг ялсан дуугаар хашхирдаггүй учирТа намайг таалдгийг би үүгээр мэднэ. <p><br/>
<p> Та намайг миний үнэнч байдлын дунд түшиж,Намайг Өөрийн өмнө мөнхөд байлгадаг.   <p><br/>
<p> Буга усны урсгалуудыг хүсэхийн адилМиний сэтгэл, Бурхан, Таныг хүсдэг. <p><br/>
<p> Миний сэтгэл Бурханаар, амьд Бурханаар цангадаг.Би хэзээ явж, Бурханд бараалхах вэ? <p><br/>
<p> Хүмүүс надад “Чиний Бурхан хаана байна? гэж өдөржин хэлэхэдНулимс минь өдөр шөнөгүй миний хоол болсон. <p><br/>
<p> Урьд нь би баяр тэмдэглэж буй олон түмний дунд явж,Баяр хийгээд талархал өргөх дуугаарТэднийг Бурханы өргөө уруу цуваагаар дагуулдаг байлаа.Эдгээр зүйлсийг л би санаж,Сэтгэлдээ шаналан өвдөж байна. <p><br/>
<p> Сэтгэл минь ээ, чи юунд цөхөрнө вэ?Яагаад чи миний дотор үймүүлэгдэнэ вэ?Бурханд найд,Учир нь Түүний оршихуйн авралын төлөөБи Түүнийг дахин магтах болно. <p><br/>
<p> Бурхан минь ээ, сэтгэл минь миний дотор цөхөрсөн байна.Тиймээс би Таныг Иордан нутаг, Хермон ба Мизар уулаас дурсдаг. <p><br/>
<p> Таны хүрхрээнүүдийн дуунд гүн далай бие биеэ дууддаг.Таны давалгаа, долгио намайг нөмрөв. <p><br/>
<p> ЭЗЭН өдрөөр өөрийн хайр энэрлийг тушаана.Мөн шөнөөр Түүний дуу болохМиний амьдралын Бурханд хандсан залбирал надтай хамт байна. <p><br/>
<p> Би өөрийн хад Бурханд“Юунд Та намайг мартсан бэ?Юунд би дайсны дарамтнаас болж гашуудан явна вэ?” гэж хэлнэ. <p><br/>
<p> Миний ясыг бяцлах шиг миний өстнүүд намайг буруутгадаг.Тэд надад “Чиний Бурхан хаана байна?” гэж өдөржин хэлдэг. <p><br/>
<p> Сэтгэл минь ээ, чи юунд цөхөрнө вэ?Яагаад чи миний дотор үймүүлэгдсэн бэ?Бурханд найд,Учир нь би өөрийн туслагч болон өөрийн Бурханыг,Түүнийг л магтах болно.   <p><br/>
<p> Бурхан, намайг зөвтгөж,Бурхангүй үндэстний эсрэг миний хэргийг дэмжээч.Хуурмаг, шударга бус хүнээс намайг авраач. <p><br/>
<p> Та бол миний хүч чадлын Бурхан билээ.Юунд Та намайг орхисон бэ?Юунд би дайсны дарамтнаас болж гашуудан явна вэ? <p><br/>
<p> Өөрийн гэрэл ба Өөрийн үнэнийг илгээж,Тэднээр намайг удирдуулаач.Тэднээр намайг Өөрийн ариун уул ба Өөрийн орших газарт авчруулаач. <p><br/>
<p> Тэгээд би Бурханы тахилын ширээнд хүрч очин,Өө Бурхан, миний Бурхан,Таныг би босоо ятгаар магтана.Миний бялхам баяр баясал Бурханых билээ. <p><br/>
<p> Сэтгэл минь ээ, чи юунд цөхөрнө вэ?Яагаад чи миний дотор үймүүлэгдэнэ вэ?Бурханд найд,Учир нь би өөрийн туслагч ба өөрийн Бурханыг,Түүнийг дахин магтах болой.  <p><br/>
<p> Бурхан, эртний өдрүүд болохБидний эцэг өвгөдийн өдрүүдэд Таны үйлдсэн ажлыгТэд бидэнд ярьсан бөгөөдБид чихээрээ сонссон билээ. <p><br/>
<p> Та Өөрийнхөө гараар улс үндэстнүүдийг зайлуулсан.Тэгээд Та эцэг өвгөдийг маань суурьшуулсан.Та хүмүүст гай тарьж,Тэднийг тараасан. <p><br/>
<p> Учир нь өөрсдийн илдээр тэд газар нутгийг эзлээгүй,Мөн өөрсдийнх нь гар тэднийг авраагүй,Харин Таны баруун гар болон Таны мутар, Таны оршихуйн гэрэл тэгсэнУчир нь Та тэднийг ивээсэн. <p><br/>
<p> Бурхан, Та бол миний Хаан.Иаковд ялалтыг тушаагаач. <p><br/>
<p> Танаар бид өөрсдийн өстнүүдийг эргүүлэн шахна.Таны нэрээр бидний эсрэг босогчдыг бид гишгэчнэ. <p><br/>
<p> Би өөрийн нуманд найдахгүй,Миний илд ч намайг аврахгүй. <p><br/>
<p> Харин Та биднийг өстнүүдээс минь аварч,Биднийг үзэн ядагчдыг Та ичгүүрт унагасан. <p><br/>
<p> Бид өдөржин Бурханаар бахархсан бөгөөдБид Таны нэрд мөнхөд талархана.Села <p><br/>
<p> Гэсэн ч Та орхиж, биднийг ичгүүр болгон,Бидний цэргүүдтэй хамт давшдаггүй. <p><br/>
<p> Та биднийг өстний өмнөөс зугтаалгасан.Биднийг үзэн ядагчид өөрсдөдөө олз авсан. <p><br/>
<p> Та биднийг идэшний хонь шиг өгч,Биднийг улс үндэстнүүдийн дунд тараасан. <p><br/>
<p> Та Өөрийн хүмүүсийг үнэгүй шахам худалддаг бөгөөдТэднийг худалдсанаар ямар ч ашиг аваагүй. <p><br/>
<p> Та биднийг хөршүүдэд маань ичгүүр,Эргэн тойрныхонд маань элэглэл, тохуурхал болгодог. <p><br/>
<p> Та биднийг улс үндэстнүүдийн дунд зүйрлэл,Хүмүүсийн дунд шившиг болгосон. <p><br/>
<p> Миний шившиг өдөржин миний өмнө байдаг бөгөөдМиний доромжлол намайг дүүргэжээ. <p><br/>
<p> Энэ нь намайг буруушааж, зэмлэдэг нэгний дуунаас,Дайсан хийгээд өшөө авагчийн оршихуйгаас болой. <p><br/>
<p> Энэ бүхэн бидэнд тохиолдсон боловч бид Таныг мартаагүй бөгөөдБид Таны гэрээнд хуурамчаар хандаагүй. <p><br/>
<p> Бидний зүрх эргэж буцаагүй бөгөөдБидний алхмууд Таны замаас хазайгаагүй. <p><br/>
<p> Гэтэл Та биднийг цөөвөр чононуудын орогнох газарт няц дарж,Биднийг үхлийн сүүдрээр хучсан билээ. <p><br/>
<p> Хэрэв бид өөрсдийн Бурханы нэрийг мартсан,Эсвэл гараа харийн бурхан уруу сунгасан бол <p><br/>
<p> Бурхан үүнийг олж илрүүлэхгүй байсан гэж үү?Учир нь Тэрээр зүрхний нууцыг мэддэг юм. <p><br/>
<p> Харин Таны төлөө бид бүхэл өдөржин алуулдаг.Бид нядлуулах хонь шиг тооцогдсон байна. <p><br/>
<p> Эзэн, босооч. Юунд Та унтана вэ?Сэрээч, биднийг бүү мөнхөд орхиоч. <p><br/>
<p> Юунд Та нүүрээ нууж, бидний зовлон, дарамтыг мартана вэ? <p><br/>
<p> Учир нь сэтгэл маань тоос шороонд дарагдав.Бидний бие газарт наалддаг. <p><br/>
<p> Босооч, бидэнд тусалж,Өөрийн хайр энэрлийн төлөө биднийг авраач.   <p><br/>
<p> Миний зүрхэнд сайн үг бялхам байна.Би өөрийн шүлгээ Хаанд зориулъя.Миний хэл бол чадварлаг зохиолчийн бийр юм. <p><br/>
<p> Та бол хүний хөвгүүдээс гойд сайхан юм.Таны уруул нигүүлслээр дүүрэн.Тиймээс Бурхан Таныг мөнхөд ерөөсөн билээ. <p><br/>
<p> Хүчит Нэгэн, Өөрийн цог жавхлан болон сүр хүчтэйгээрТашаандаа илдээ зүү. <p><br/>
<p> Үнэн, дөлгөөн байдал, зөв шударгын төлөөӨөрийн сүр хүч дотор ялгууснаар мордооч.Баруун гар тань Танд айдас төрүүлэм зүйлсийг заана. <p><br/>
<p> Таны сумнууд хурц. Тэдгээр нь Хааны дайснуудын зүрхийг сүлбэнэ.Ард түмнүүд Таны өмнө унадаг. <p><br/>
<p> Бурхан, Таны сэнтий мөнхийн мөнхөд болой.Шударга ёсны очирт таяг бол Таны хаанчлалынх юм. <p><br/>
<p> Та зөв шударгыг хайрлаж, хорон мууг үзэн ядсан.Тиймээс Бурхан, Таны Бурхан ТаныгБаяр баяслын тосоор анд нөхдийн чинь дээр залж тосолсон. <p><br/>
<p> Таны бүх хувцас гүгэл, зуун наст ба кассиагийн үнэртэй.Зааны ясан ордноос гардагУтсан хөгжмийн зэмсгүүд Таныг баясгажээ. <p><br/>
<p> Таны эрхэм хатагтай нарын дунд хаадын охид байдаг.Таны баруун гар талд Офирын алтаар гоёсон хатан зогсдог. <p><br/>
<p> Сонс, охин оо, анхааран чагна.Өөрийн ард түмэн хийгээд эцгийнхээ гэрийг март. <p><br/>
<p> Тэгвэл Хаан чиний гоо үзэсгэлэнд сэтгэл татагдана.Тэр чиний Эзэн учир Түүнд бөхийн мөргө. <p><br/>
<p> Тирийн охин бэлэгтэй ирж,Хүмүүсийн дундах баячууд чиний хайр хишгийг гуйна. <p><br/>
<p> Хааны охин ордон дотроо бүх цог жавхланг эдэлж,Түүний хувцас нь алтаар хээлэгджээ. <p><br/>
<p> Хээтэй хувцас өмссөн тэрээр хаанд хүргэгдэн ирэв.Түүний үйлчлэгч найз бүсгүйчүүдийг ч араас нь дагуулан хаанд аваачна. <p><br/>
<p> Тэд баяр баясгалантайгаар хүргэгдэн ордонд орох болно. <p><br/>
<p> Та нарын эцэг өвгөдийн байранд хөвгүүд тань байна.Та тэднийг бүх дэлхийд хаад болгоно. <p><br/>
<p> Би Таны нэрийг үеийн үед сануулна.Тиймээс ард түмэн Танд мөнхийн мөнхөд магтаалуудыг өргөнө.   <p><br/>
<p> Бурхан бол бидний хоргодох газар болон хүч чадал,Зовлон дундах бодит тусламж юм. <p><br/>
<p> Тиймээс газар дэлхий өөрчлөгдөхөд ч,уулс далайн гүн уруу нуран ороход ч бид айхгүй. <p><br/>
<p> Ус хүржигнэн хүрхэрч,Уулс бардамналд нь ганхан чичрэвч айхгүй.Села <p><br/>
<p> Бурханы хот буюу Хамгийн Дээд Нэгэний ариун оршихуйг баясгадаг урсгалтай гол байдаг. <p><br/>
<p> Бурхан түүний голд оршин байгаа бөгөөд тэр нь ганхахгүй.Бурхан түүнд үүрийн гэгээнээр тусална. <p><br/>
<p> Улс үндэстнүүд түрхэрч, хаанчлалууд ганхав.Түүнийг дуугарсанд газар хайлав. <p><br/>
<p> Түмэн цэргийн ЭЗЭН бидэнтэй хамт.Иаковын Бурхан бол бидний хүчит цайз юм.Села <p><br/>
<p> Ирж, Бурханы үйлсийг харагтун.Тэрээр газар дэлхийг сүйрүүлсэн. <p><br/>
<p> Тэрээр дэлхийн хязгаарт хүртэл дайныг зогсоодог.Тэр нумыг хугалан, жадыг хоёр хэсэгт хуваадаг.Тэрээр тэрэгнүүдийг галдан шатаадаг. <p><br/>
<p> Тэмцэлдэхээ больж, намайг Бурхан гэдгийг мэд.Би улс үндэстнүүдийн дунд өргөмжлөгдөнө,Би дэлхийд өргөмжлөгдөнө. <p><br/>
<p> Түмэн цэргийн ЭЗЭН бидэнтэй хамт.Иаковын Бурхан бол бидний хүчит цайз.Села   <p><br/>
<p> Бүх хүмүүс ээ, алгаа ташаарай.Баяртай дуугаар Бурханд хашхирагтун. <p><br/>
<p> Учир нь Хамгийн Дээд ЭЗЭН бол аймшигтай,Бүх дэлхийн агуу Хаан юм. <p><br/>
<p> Тэр бидний дор хүмүүсийг,Бидний хөл дор улс үндэстнүүдийг оруулсан. <p><br/>
<p> Тэр бидэнд Өөрийн хайрласан Иаковын сүр жавхлан болохӨвийг маань сонгодог.Села <p><br/>
<p> Бурхан ЭЗЭН хашхирах дуутайгаар,Бүрээн дууны дунд дээш залрав. <p><br/>
<p> Бурханыг магтан дуулагтун, магтан дуулагтун.Бидний Хааныг магтан дуулагтун, магтан дуулагтун. <p><br/>
<p> Учир нь Бурхан бол бүх дэлхийн Хаан.Яруу сайхан дууллаар магтан дуулагтун. <p><br/>
<p> Бурхан улс үндэстнүүдийг захиран,Өөрийн ариун сэнтийд залардаг. <p><br/>
<p> Улс үндэстнүүдийн ноёдАбрахамын Бурханы хүмүүс мэт цугларсан.Учир нь газар дэлхийн бамбайнууд бол Бурханых.Тэр өндөрт өргөмжлөгдсөн.   <p><br/>
<p> ЭЗЭН бол аугаа бөгөөдБидний Бурханы хот болох Түүний ариун ууландАгуугаар магтагдах болтугай. <p><br/>
<p> Бүх дэлхийн баяр хөөр болохХойд хязгаарт буй Сион уул буюуИх Хааны хот өргөгдөхдөө үзэсгэлэнтэй юм. <p><br/>
<p> Түүний орднуудадБурхан Өөрийгөө хүчит цайз хэмээн таниулсан. <p><br/>
<p> Учир нь үз, хаад цуглаж, хамтдаа явж өнгөрөв. <p><br/>
<p> Тэд түүнийг үзээд гайхаж байв.Тэд айсан бөгөөд түгшүүртэйгээр зугтав. <p><br/>
<p> Тэнд тэд үймээн самуунд,Төрж буй эмэгтэйнх шиг өвчин шаналалд автжээ. <p><br/>
<p> Дорнын салхиарТа Таршишийн усан онгоцнуудыг хэмхэчдэг. <p><br/>
<p> Түмэн цэргийн ЭЗЭНий хот, бидний Бурханы хотодБид сонссон шигээ харсан билээ.Бурхан түүнийг мөнхөд байгуулна.Села <p><br/>
<p> Бурхан, бид Таны сүмийн голд Таны хайр энэрлийг бодсон. <p><br/>
<p> Бурхан, Таны нэр ямар байдаг шигТаны магтаал ч газрын хязгааруудад тийн хүрдэг.Таны баруун мутар зөв шударгаар дүүрэн. <p><br/>
<p> Таны шүүлтээс болж Сион Уулыг баярлуулж,Иудагийн охидыг баясуулаач. <p><br/>
<p> Сионоор алхаж, түүнийг тойрон яв.Цамхгуудыг нь тоол. <p><br/>
<p> Түүний хэрмүүдийг тунгаан бод.Хойч үедээ дамжуулан ярихын тулд түүний орднуудаар дамжин яв. <p><br/>
<p> Учир нь энэ Бурхан бол мөнхийн мөнхөд бидний Бурхан билээ.Тэр биднийг үхэн үхтэл хөтлөх болно.   <p><br/>
<p> Бүх хүмүүс ээ, үүнийг сонс.Газар дэлхийн бүх оршин суугчид аа, чих тавин сонс. <p><br/>
<p> Дээдэс доодос,Баян ядуу хамтдаа сонсоцгоо. <p><br/>
<p> Миний ам мэргэн үгийг хэлэх бөгөөдМиний зүрхний бясалгал нь ухаарал байх болно. <p><br/>
<p> Би сургаалт үгэнд чих тавина.Би учир битүүлэг хэлснээ босоо ятгаар тайлна. <p><br/>
<p> Миний дайснуудын гэм буруу намайг хүрээлэх үед,Зовлон зүдгүүрийн өдөр би юунд айх ёстой вэ? <p><br/>
<p> Тэд бол өөрсдийн эд хөрөнгөнд итгэж,Өөрсдийн баялгийн элбэг дэлбэгээр сайрхдаг. <p><br/>
<p> Ямар ч хүн ямар ч аргаар ах дүүгээ зольж чадахгүй,Эсвэл түүний төлөө Бурханд төлөөс өгч чадахгүй. <p><br/>
<p> Учир нь түүний сэтгэлийн аврал маш их үнэ цэнэтэй бөгөөдТүүнийг мөнхөд төлж баршгүй. <p><br/>
<p> Энэ бол түүнийг мөнхөд амьдарч,ялзралыг үзэхгүйн тулд юм. <p><br/>
<p> Учир нь мэргэн хүмүүс ч үхдэгийг тэр хардаг.Мунхаг болон ухаангүй нь хамт сөнөн,Эд хөрөнгөө бусдад үлдээдэг. <p><br/>
<p> Тэд дотроо өөрсдийнх нь гэрүүд мөнх байна,Мөн оршин суух газрууд нь бүх үеийнхэнд байна гэж боддог.Тэд өөрсдийн газруудаа өөрсдийнхөө нэрээр нэрлэсэн. <p><br/>
<p> Харин хүн агуу хүндэтгэл дотроо үлдэхгүй.Тэрээр мөхдөг адгуустай адил юм. <p><br/>
<p> Энэ бол мунхаг хүмүүсийн болонТэдний үгийг сайшаадаг хүмүүсийн зам билээ.Села <p><br/>
<p> Тэд хонь шиг Үхэгсдийн оронд аваачигдахаар товлогдсон.Үхэл тэдний хоньчин болно.Шулуун шударга хүн тэднийг өглөөд захирч,Тэдний хэлбэр дүрс нь шатаагдахын тулд Үхэгсдийн оронд зориулагдана.Ингэснээр тэд оршин суух газаргүй болно. <p><br/>
<p> Харин Бурхан миний сэтгэлийг Үхэгсдийн орны эрхшээлээс аварна.Учир нь Тэр намайг хүлээн авна.Села <p><br/>
<p> Хүн баяжиж, гэр орных нь эд хөрөнгө нэмэгдэх үед чи бүү ай. <p><br/>
<p> Учир нь тэр үхэхдээ юу ч авч явахгүй.Түүний алдар ч түүний араас бууж ирэхгүй. <p><br/>
<p> Учир нь амьддаа тэр өөртөө баяр хүргэдэг,Мөн өөртөө сайныг хийхэд чинь хүмүүс чамайг магтдаг боловч, <p><br/>
<p> Тэр өөрийн эцэг өвгөд уруу очно.Тэд хэзээ ч гэрлийг харахгүй. <p><br/>
<p> Агуу хүндэтгэлтэй боловч ухааралгүй хүн болМөхөх адгуустай адил юм.   <p><br/>
<p> Хүчит Нэгэн, Бурхан, ЭЗЭН айлдаж,Нар мандахаас жаргах хүртэлх газар дэлхийг дуудсан. <p><br/>
<p> Үзэсгэлэнгийн дээд болох СионоосБурхан гэрлээ цацруулсан. <p><br/>
<p> Бидний Бурхан ирээд бүү дуугүй байг.Түүний урд талд гал шатаж,Эргэн тойронд нь салхи шуурга шуурна. <p><br/>
<p> Тэр Өөрийн хүмүүсийг шүүхийн тулдДээд тэнгэрт болон газар дэлхийг дуудаж <p><br/>
<p> “Миний бурханлаг хүмүүсийг Над уруу цуглуул.Тэд тахилаар дамжуулан Надтай гэрээ хийсэн юм” гэдэг. <p><br/>
<p> Тэнгэрүүд Түүний зөв шударгыг тунхагладаг,Учир нь Бурхан Өөрөө шүүгч юм.Села <p><br/>
<p> “Сонсогтун, Миний хүмүүс ээ, би ярих болно.Израиль аа, Би чиний эсрэг гэрчилнэ.Би бол Бурхан, чиний Бурхан билээ. <p><br/>
<p> Би чиний тахилуудаас болж чамайг зэмлэхгүй бөгөөдЧиний шатаалт тахилууд ч үргэлж миний өмнө байдаг. <p><br/>
<p> Би чиний гэрээс залуу бухыг ч,Чиний хашаанаас хуцыг ч авахгүй. <p><br/>
<p> Учир нь ойн амьтан бүр,Мянган толгодод бэлчдэг мал сүрэг Минийх юм. <p><br/>
<p> Би уулын шувуу бүрийг мэддэг бөгөөдХээр талд хөдөлдөг бүхэн Минийх юм. <p><br/>
<p> Би өлссөн байсан ч чамд хэлэхгүй байсан.Учир нь дэлхий болон түүний агуулдаг бүхэн Минийх юм. <p><br/>
<p> Би бухнуудын махыг идэж,Хуцнуудын цусыг уух гэж үү? <p><br/>
<p> Бурханд талархлын өргөлийг өргөж,Хамгийн Дээд Нэгэнд амлалтуудаа биелүүл. <p><br/>
<p> Зовлон зүдгүүрийн өдөр Намайг дууд.Би чамайг аврах бөгөөдЧи Намайг хүндэтгэх болно”. <p><br/>
<p> Харин хорон муу хүнд Бурхан айлдахдаа“Миний тогтоолуудыг зарлан,Миний гэрээг амандаа байлгах ямар эрх чамд байна вэ? <p><br/>
<p> Чи сахилгажуулалтыг үзэн ядаж,Үгсийг минь үл тоодог. <p><br/>
<p> Чи хулгайчийг харахдаа түүнд баярладаг бөгөөдЧи завхайрагчидтай нэгддэг. <p><br/>
<p> Чи амаа бузар мууд өгдөг бөгөөдЧиний хэл заль мэхийг зохиодог. <p><br/>
<p> Чи сууж, ах дүүсээ муулан ярьдаг.Чи өөрийн эхийн хүүг гүтгэдэг. <p><br/>
<p> Чамайг эдгээрийг хийхэд Би дуугүй байсан.Чи Намайг өөртэйгөө адил гэж бодсон.Би чамайг зэмлэж,Нүдний чинь өмнө хэргийг чинь дараалан байрлуулна. <p><br/>
<p> Бурханыг мартагч та нар аа, одоо үүнийг бодогтун,Эс тэгвэл Би тастчин хаях бөгөөд та нарыг аврах хүн үгүй байна. <p><br/>
<p> Талархлын тахилыг өргөгч нь Намайг хүндэтгэдэг.Үйлс замналаа засагч хүндБи Бурханы авралыг үзүүлнэ.”   <p><br/>
<p> Бурхан, Өөрийн хайр энэрлийнхээ дагуу намайг нигүүлсээч.Өөрийн аугаа өршөөлийн дагуу миний алдаа зөрчлийг арилгаач. <p><br/>
<p> Гэм буруугаас минь намайг гүйцэд угааж,Нүглээс минь намайг цэвэрлээч. <p><br/>
<p> Учир нь би алдаа зөрчлөө мэдэх бөгөөдМиний нүгэл үргэлж миний өмнө байдаг. <p><br/>
<p> Таны эсрэг, зөвхөн Таны эсрэг би нүгэл үйлдэж,Таны мэлмийд бузар мууг хийлээ.Тиймээс Та айлдахдаа зөвтсөн бөгөөдШүүх үедээ гэм зэмгүй болой. <p><br/>
<p> Харагтун, гэм буруугийн дунд би төрсөн бөгөөдНүглийн дунд эх минь намайг олж тээсэн. <p><br/>
<p> Харагтун, сэтгэлийн гүнд үнэн байхыг Та хүсдэг бөгөөдМиний дотор Та надад мэргэн ухааныг мэдүүлнэ. <p><br/>
<p> Намайг хиссопоор цэвэршүүлээч,Тэгвэл би цэвэр болно.Намайг угаагаач,Тэгвэл би цаснаас цагаан болно. <p><br/>
<p> Надад баяр хөөр, баясгалангийн дууг сонсгооч.Өөрийн яйруулсан ясыг Та баясгаач. <p><br/>
<p> Миний нүглээс нүүрээ буруулж,Миний бүх гэм бурууг арилгаач. <p><br/>
<p> Бурхан, миний дотор цэвэр зүрхийг бүтээж,Миний дотор зөв сүнсийг шинэчлээч. <p><br/>
<p> Өөрийн оршихуйгаас намайг бүү холдуулаач.Өөрийн Ариун Сүнсийг надаас бүү аваач. <p><br/>
<p> Авралынхаа баясгаланг надад сэргээж өгч,Хүслэнт сүнсээр намайг тэтгээч. <p><br/>
<p> Тэгвэл би нүгэлтнүүдэд Таны замуудыг заах бөгөөдНүгэлтнүүд Тан уруу буцаж эргэх болно. <p><br/>
<p> Бурхан, миний авралын Бурхан,Намайг цусны буруугаас авраач.Тэгвэл хэл минь Таны зөв шударгыг баясгалантайгаар дуулна. <p><br/>
<p> ЭЗЭН, миний ам Таны магтаалыг тунхаглахын тулдМиний уруулыг нээгээч. <p><br/>
<p> Учир нь Та тахилд баярладаггүй.Тийм бишсэн бол би түүнийг өргөх байсан.Та шатаалт тахилыг таалдаггүй. <p><br/>
<p> Бурханд өргөх тахил бол эмтэрсэн сүнс юм.Бурхан, эмтэрсэн, гэмшдэг зүрхийг Та жигшихгүй. <p><br/>
<p> Өөрийн тааллаар Сионд сайныг үйлдээч.Иерусалимын хэрмийг барьж босгооч. <p><br/>
<p> Тэгээд Та зөв шударга тахилууд,Шатаалт тахил болон бүтэн шатаалт тахилд баярлана.Тэгээд Таны тахилын ширээн дээр залуу бухнууд тахигдана.   <p><br/>
<p> Хүчирхэг хүн ээ, чи яагаад бузар муугаар бахархдаг вэ?Бурханы хайр энэрэл бүхэл өдөржин тэсвэрлэдэг. <p><br/>
<p> Худал хуурмагийн ажилчин аа, чиний хэлХурц тонгорог мэт сүйрлийг сэддэг. <p><br/>
<p> Чи сайнаас илүүгээр бузар мууг хайрладагҮнэнийг ярихаасаа илүүгээр худлыг хайрладаг.Села <p><br/>
<p> Зальт хэл ээ,Чи хөнөөлт үг бүрийг хайрладаг. <p><br/>
<p> Харин Бурхан чамайг үүрд сөнөөнө.Тэрээр чамайг авч хаян майхнаас чинь гаргаж,Амьдын газраас чамайг үндсээр чинь суга татан хаяна.Села <p><br/>
<p> Зөв шударга хүн хараад, эмээжТүүнийг тохуурхан инээхдээ <p><br/>
<p> “Харагтун, Бурханыг өөрийн хоргодох газар болгоогүй,Харин өөрийн баялгийн элбэг дэлбэгт итгэж,Хүсэл дотроо хүчтэй байсан хүн энэ байна” гэх болно. <p><br/>
<p> Харин би бол Бурханы өргөөнд буй ногоон чидун мод мэт.Би Бурханы хайр энэрэлд мөнхийн мөнхөд итгэдэг. <p><br/>
<p> Та үүнийг үйлдсэн учраас би Танд мөнхөд талархаж,Таны нэр сайн учир би Таны ариун хүмүүсийн өмнөТүүнд найдан хүлээнэ.   <p><br/>
<p> Мунхаг хүн зүрхэндээ “Бурхан байхгүй” гэв.Тэд ялзарсан бөгөөд жигшмээр шударга бусыг үйлдсэн.Сайныг үйлддэг хүн байхгүй. <p><br/>
<p> Ухаардаг, Бурханыг хайдаг хүн байгаа эсэхийг үзэхээрБурхан хүний хөвгүүд уруу тэнгэрээс өнгийн харжээ. <p><br/>
<p> Тэд хүн бүр гажиж,Хамтдаа бузар болцгоосон.Сайныг үйлддэг хүн байхгүй, нэг ч хүн байхгүй. <p><br/>
<p> Миний хүмүүсийг талх идсэн мэт иддэгБузар муугийн ажилчид ухаардаггүй юм уу?Тэд Бурханыг дууддаггүй юм уу? <p><br/>
<p> Тэд айхаар юм байхгүй газар ихэд айсан билээ.Учир нь Бурхан чамайг бүслэгчдийн ясыг бутраан тараасан.Бурхан тэднийг голсон учраас чи тэднийг ичгүүр болгосон. <p><br/>
<p> Өө, Израилийн аврал Сионоос гараасай!Бурхан Өөрийн олзлогдогсдыг буцаан авчрахадИаковыг баясга, Израилийг баярлуул.   <p><br/>
<p> Бурхан, Өөрийн нэрээр намайг аварч,Өөрийн хүч чадлаар намайг зөвтгөөч. <p><br/>
<p> Бурхан, миний залбирлыг сонсооч.Миний амнаас гарах үгэнд чих тавиач. <p><br/>
<p> Учир нь харь хүмүүс миний эсрэг боссон бөгөөдХэрцгий хүмүүс амийг минь эрж хайсан.Тэд бол өөрсдийнхөө өмнө Бурханыг залдаггүй хүмүүс юм.Села <p><br/>
<p> Харагтун, Бурхан бол миний туслагч.Эзэн бол миний сэтгэлийг тэтгэгч. <p><br/>
<p> Тэрээр миний дайснуудад бузар мууг хариулан төлнө.Өөрийн итгэмжит байдлаар тэднийг устгаач. <p><br/>
<p> Би сайн дураараа Танд тахилыг өргөнө.ЭЗЭН, Би Таны нэрийг магтах болно,Учир нь тэр нь сайн билээ. <p><br/>
<p> Тэр намайг бүх бэрхшээл зовлонгоос аварсан бөгөөдБи дайснуудаа нүдээрээ харсан билээ.   <p><br/>
<p> Бурхан, залбиралд минь чих тавиач.Намайг гуйхад бүү нуугдаач. <p><br/>
<p> Намайг анхааран сонсож, надад хариулаач.Би гомдол дотроо шаналж, үнэхээр санаа алдаж байна. <p><br/>
<p> Энэ нь дайсны дуу болонХорон муу хүний дарамтаас болсон болой.Учир нь тэд надад хор хөнөөл авчирдаг бөгөөдУур дотор тэд намайг үзэн яддаг. <p><br/>
<p> Миний дотор зүрх минь шимширч,Үхлийн аюулууд ч намайг нөмөрсөн. <p><br/>
<p> Айдас, чичрэл надад ирж,Би аймшигт автжээ. <p><br/>
<p> “Би тагтаа шиг жигүүртэй байсан ч болоосой!Тэгвэл би зайлан нисэж, амрахсан. <p><br/>
<p> Харагтун, би алс хол дайжиж,Цөлд саатан суух байсан.Села <p><br/>
<p> Би хуй салхи, шуурганаасХоргодох газар уруугаа яаран очих байсан” гэж би хэлэв. <p><br/>
<p> Би хотод хүчирхийлэл болон маргааныг харсан учирҮймүүлээч, Эзэн, тэдний хэлүүдийг хутгалдуулаач. <p><br/>
<p> Тэд өдөр, шөнөгүй хэрмэн дээгүүр нь тойрон явдаг бөгөөдТүүний дотор гэм буруу болон худал байдаг. <p><br/>
<p> Түүний дотор сүйрэл бий.Дарлал болон мэхлэл гудамжнаас нь салдаггүй. <p><br/>
<p> Учир нь энэ бол намайг доромжилдог миний дайсан биш билээ.Тийм байсан бол би тэсэхсэн.Мөн энэ нь миний эсрэг өөрийгөө өргөмжилдөг намайг үзэн ядагч ч биш.Тийм байсан бол би түүнээс нуугдахсан. <p><br/>
<p> Гэвч энэ бол надтай нэг зиндаатай хүн болох чи,Миний анд нөхөр бөгөөд миний дотнын найз билээ. <p><br/>
<p> Бид хамтдаа амттай яриа дэлгэж,Бурханы өргөөнд олон хүмүүсийн дундуур алхаж байсан. <p><br/>
<p> Тэдэн дээр үхэл гэнэт ирэг.Тэд Үхэгсдийн орон уруу амьдаараа яваг.Учир нь бузар муу нь тэдний амьдардаг газар, тэдний дунд байна. <p><br/>
<p> Би Бурханыг дуудаж, ЭЗЭН намайг аварна. <p><br/>
<p> Үдэш, өглөө болон үд дунд ч би гомдоллон, үглэх бөгөөдТэрээр дууг минь сонсоно. <p><br/>
<p> Надтай тэмцэлдэгч тэд олон учраасТэр сэтгэлийг минь миний эсрэг буй тулалдаанаас амар тайвнаар аварна. <p><br/>
<p> Эртнээс сэнтийд залран буй нэгэн болохБурхан сонсоод тэдэнд хариулна.СелаТэд өөрчлөгддөггүй бөгөөд Бурханаас эмээдэггүй. <p><br/>
<p> Тэр өөртэй нь амар тайван байгчдын эсрэг гараа сунгажээ.Тэр өөрийн гэрээг зөрчжээ. <p><br/>
<p> Түүний яриа цөцгийн тосноос ч ялдам байсан,Харин зүрхэнд нь дайсагнал байв.Түүний үгс тосноос ч уян зөөлөн байсан,Гэвч тэд сугалсан илд мэт байв. <p><br/>
<p> Ачаагаа ЭЗЭНд даатга, Тэр чамайг өмгөөлнө.Зөв шударгыг ганхахыг Тэр хэзээ ч зөвшөөрөхгүй. <p><br/>
<p> Харин ч, Бурхан, Та тэднийг сүйрлийн нүхэнд унагана.Цус урсгагч, мэхлэгч хүмүүс насныхаа хагасыг ч наслахгүй.Харин би Танд итгэх болно. <p><br/>
<p> Бурхан, намайг өрөвдөөч.Хүн намайг залгих гэж бүхэл өдөржин давшлан дайрч намайг дарладаг. <p><br/>
<p> Миний дайснууд өдөржин намайг залгихаар хайдаг.Учир нь миний эсрэг бардамнан довтлогчид тэд олуулаа билээ. <p><br/>
<p> Айх үедээ би Танд итгэлээ өгнө. <p><br/>
<p> Бурханы дотор би Түүний үгийг магтана.Бурханд би итгэлээ өгсөн.Би айхгүй.Хүн надад юу хийж чадах вэ? <p><br/>
<p> Бүхэл өдөржин тэд миний үгсийг гуйвуулдаг.Тэдний бүх бодол миний эсрэг хор хөнөөлийн төлөө юм. <p><br/>
<p> Тэд тэмцэлдээнийг өдөөж, нуугддаг,Тэд миний амийг авахаар хүлээж байхдааМиний алхмуудыг ажигладаг. <p><br/>
<p> Бурхан, хорон муугаас болж тэдэнд нөхөн төлөөч,Уур хилэнгээр хүмүүсийг номхтгооч. <p><br/>
<p> Миний төөрөн явсныг Та тоолсон билээ.Миний нулимсыг тулмандаа хийгээч.Тэд Таны номд бичигдээгүй гэж үү? <p><br/>
<p> Тэгвэл миний дуудах өдөр дайснууд минь ухарна.Үүгээр би Бурхан миний талд байгааг мэднэ. <p><br/>
<p> Бурханы дотор би үгийг магтана.ЭЗЭН дотор би үгийг магтана. <p><br/>
<p> Бурханд би итгэлээ өгсөн бөгөөд би айхгүй.Хүн надад юу хийж чадах вэ? <p><br/>
<p> Бурхан, Таны тангаргууд над дээр буй.Би Танд талархлын тахилуудыг өргөнө. <p><br/>
<p> Учир нь Та миний амийг үхлээс,Түүгээр ч барахгүй, амьдын гэрэлд Бурханы өмнө намайг алхуулахын тулдМиний хөлийг бүдрэхээс аварсан.   <p><br/>
<p> Намайг өршөөгөөч, Бурхан, намайг өршөөгөөч.Учир нь миний сэтгэл Таны дотор хоргоддог.Таны жигүүрийн сүүдэрт биСүйрлийг өнгөртөл хоргодно. <p><br/>
<p> Би Хамгийн Дээд Бурханд хашхирна.Тэр бол миний төлөө биелүүлдэг Бурхан. <p><br/>
<p> Тэрээр тэнгэрээс илгээж, намайг аварна.Тэр намайг залгихаар завдагчдыг зэмлэдэг.СелаБурхан Өөрийн хайр энэрэл болон үнэнийг илгээнэ. <p><br/>
<p> Миний сэтгэл арслангуудын дунд байна.Би амаар гал гаргагчдын дунд хэвтдэг.Тэд бол хүний хөвгүүд бөгөөд шүд нь жад ба сум,Хэл нь хурц илд юм. <p><br/>
<p> Бурхан, тэнгэрүүдээс дээгүүр өргөмжлөгдөөч.Таны сүр жавхлан бүх дэлхийн дээгүүр байг. <p><br/>
<p> Тэд миний хөлд тор тавьсан.Сэтгэл минь бөхийв.Тэд миний өмнө нүх ухсан.Тэд түүний гүн уруу унацгаав.Села <p><br/>
<p> Зүрх минь бат байна, Өө, Бурхан, зүрх минь бат байна.Би дуулна, би магтан дуулна. <p><br/>
<p> Зүрх минь, сэрээч!Босоо ятга болон ятга аа, сэрээч!Би үүрийн гэгээг сэрээнэ. <p><br/>
<p> Өө Эзэн, би хүмүүсийн дунд Танд талархал өргөнө.Би үндэстнүүдийн дунд Таныг магтан дуулна. <p><br/>
<p> Учир нь Таны хайр энэрэл тэнгэрт тулам агуу бөгөөдТаны үнэн үүлсэд тулам агуу билээ. <p><br/>
<p> Өө Бурхан, тэнгэрүүдээс дээгүүр өргөмжлөгдөөч.Таны сүр жавхлан бүх дэлхийн дээгүүр байг. <p><br/>
<p> Шүүгчид ээ, та нар үнэхээр зөв шударгыг ярьдаг уу?Хүний хөвгүүд ээ, та нар шударгаар шүүдэг үү? <p><br/>
<p> Үгүй ээ, та нар зүрхэнд зөв шударга бусыг үйлддэг.Та нар газар дэлхий дээр гарынхаа хүчирхийллийг жинлэдэг. <p><br/>
<p> Хорон муу хүн эхийн хэвлийгээс эхлэн холддог.Худал ярьдаг хүмүүс төрөхөөсөө гаждаг. <p><br/>
<p> Тэдэнд могойн хортой адил хор бий.Тэд чихээ бөглөдөг дүлий наж могойтой адил юм. <p><br/>
<p> Ингэснээр тэд тарнийг чадварлагаар уншигч,Шидтэний дуу хоолойг сонсдоггүй юм. <p><br/>
<p> Бурхан, тэдний аман дахь шүдийг нь хугалаач.ЭЗЭН, залуу арслангийн арааг хэмхлээч. <p><br/>
<p> Тэднийг урсаж буй ус шиг урсган явуулаач.Түүнийг нумаа хөвчлөх үед сумыг нь хугарсан мэт болгооч. <p><br/>
<p> Тэднийг явах үедээ задардаг эмгэн хумс шиг,Нарыг хэзээ ч үздэггүй дутуу төрсөн хүүхэд шиг болгооч. <p><br/>
<p> Тогоонууд тань өргөст бутыг мэдрэхээс өмнөТэрээр ногооныг нь ч, шатаж буйг ч хуй салхиар хаман арилгана. <p><br/>
<p> Өшөө авалтыг харахдаа зөв шударга хүн баярладаг.Тэрээр хорон муу хүний цусанд хөлөө угаана. <p><br/>
<p> Тэгээд хүмүүс “Үнэхээр зөв шударга хүнд шагнал байдаг.Үнэхээр газар дэлхий дээр шүүдэг Бурхан байдаг” гэж хэлнэ.   <p><br/>
<p> Бурхан минь ээ, намайг дайснуудаас минь авраач.Миний эсрэг босогчдоос хол, өндөр газарт намайг тавиач. <p><br/>
<p> Гэм буруу үйлдэгчдээс намайг чөлөөлж,Цус урсгадаг хүмүүсээс намайг авраач. <p><br/>
<p> Үзтүгэй, тэд миний амийг хороохоор отож байна.Хүчит хүмүүс намайг эсэргүүцэхээр цугларч байгаа бөгөөдЭЗЭН, энэ нь миний алдаа зөрчлийн ч, нүглийн ч төлөө бус. <p><br/>
<p> Миний буруу байхгүй атал тэд гүйн ирж, миний эсрэг босдог.Надад туслахаар босож, хараач. <p><br/>
<p> Түмэн цэргийн Бурхан ЭЗЭН, Израилийн Бурхан,Та бүх үндэстнүүдийг шийтгэхээр босооч.Гэм буруу дотор тэрслэгч хэнд ч өршөөлөө бүү үзүүлээч.Села <p><br/>
<p> Тэд үдшээр эргэж ирдэг бөгөөд нохой мэт ульж,Хотыг тойрон явдаг. <p><br/>
<p> Үзтүгэй, тэд амаараа хэрхэрдэг.Тэдний уруулд илд байдаг.“Хэн сонсох юм бэ?” гэж тэд хэлдэг. <p><br/>
<p> Харин ЭЗЭН, Та тэднийг шоолж инээдэг.Та бүх үндэстнүүдийг дооглон тохуурхдаг. <p><br/>
<p> Түүний хүч чадлаас болж би Тан уруу харна.Учир нь Бурхан бол миний бат цайз. <p><br/>
<p> Миний Бурхан Өөрийн хайр энэрлээр намайг угтан авна.Бурхан надад дайснууд уруугаа дээрээс харахыг зөвшөөрнө. <p><br/>
<p> Тэднийг битгий хөнөөгөөч, эс тэгвэл миний хүмүүс мартана.Бидний бамбай болох Эзэн,Өөрийн хүч чадлаар тэднийг тарааж, тэднийг дорд болгооч. <p><br/>
<p> Тэдний амны нүгэл бол уруулаас гарах үгс юм.Тэднийг өөрсдийнх нь бардамнал дотор,Мөн хэлдэг хараал, худлын төлөө бариулаач. <p><br/>
<p> Уур хилэнгээр сөнөөгөөч. Тэднийг үгүй болтол нь сөнөөгөөч.Бурхан Иаковын дотор дэлхийн хязгаар хүртэл захирдгийг таниулаач.Села <p><br/>
<p> Тэд үдшээр эргэж ирдэг бөгөөд нохой мэт ульж,Хотыг тойрон явдаг. <p><br/>
<p> Тэд хоол хайн тэнүүчилж,Цадаагүй бол шөнөжин архирдаг. <p><br/>
<p> Харин би Таны хүч чадлын тухай дуулна.Би өглөө Таны хайр энэрлийн тухай баяр хөөртэйгөөр дуулна.Учир нь Та миний бат цайз,Зовлон шаналлын өдөр миний хоргодох газар байсаар ирсэн. <p><br/>
<p> Хүч чадал минь ээ, Би Таныг магтан дуулна.Учир нь Бурхан бол миний бат цайз, надад хайр энэрэл үзүүлдэг Бурхан билээ.   <p><br/>
<p> Бурхан, Та биднээс татгалзсан.Та биднийг няцалсан. Та уурлан хилэгнэсэн.Биднийг сэргээгээч. <p><br/>
<p> Та газрыг хөдөлгөн, түүнийг хагалсан.Газар доргиж байгаа тул түүний цөмөрхийг нийлүүлээч. <p><br/>
<p> Та Өөрийн ард түмнийг хэцүү бэрхээр туулуулсан.Та бидэнд гуйвуулан дайвуулдаг дарсыг уулгасан. <p><br/>
<p> Та Өөрөөс тань эмээдэг хүмүүст тугийг өгсөн.Ингэснээр үүнийг үнэний төлөө өргүүлсэн.Села <p><br/>
<p> Таны хайрт чөлөөлөгдөхийн тулдБаруун мутраараа аварч, бидэнд хариулаач. <p><br/>
<p> Бурхан ариун газартаа айлдсан нь“Би ихэд баярлана, Би Шехемийг хувааж, Суккотын хөндийг ч хэмжинэ. <p><br/>
<p> Гилеад бол Минийх, Манассе ч Минийх.Ефраим ч бас Миний толгойн дуулга.Иуда бол Миний очирт таяг. <p><br/>
<p> Моаб бол Миний угаалгын сав.Едомын дээр Би гутлаа шиднэ.Филист ээ, Надаас болж чанга хашхир!”. <p><br/>
<p> Хэн намайг бүслэгдсэн хот уруу авчрах вэ?Хэн намайг Едом уруу хөтлөн дагуулах вэ? <p><br/>
<p> Өө, Бурхан, Та Өөрөө биднээс татгалзаагүй юм уу?Өө, Бурхан, Та манай цэргүүдтэй хамт давшихгүй гэж үү? <p><br/>
<p> Өстний эсрэг бидэнд туслаач,Учир нь хүнээр авруулах нь хоосон юм. <p><br/>
<p> Бурханаар дамжуулаад бид зоригтой байх бөгөөдБидний өстнүүдийг гишгэчлэх нэгэн бол Тэр билээ.   <p><br/>
<p> Бурхан, миний хашхирахыг сонсооч.Миний залбиралд чих тавиач. <p><br/>
<p> Миний зүрх сэтгэл дарамтанд ороход газар дэлхийн хязгаараас би Таныг дууддаг. Надаас өндөр хадан тийш намайг хөтлөөч. <p><br/>
<p> Учир нь Та миний хоргодох газар,Дайсны эсрэг бат бэх цамхаг байсаар ирсэн билээ. <p><br/>
<p> Өөрийн майханд намайг мөнхөд суулгаач.Таны жигүүрийн дор намайг хоргодуулаач.Села <p><br/>
<p> Бурхан, Та миний тангаргуудыг сонссон билээ.Та нэрээс тань эмээгчдийн өвийг надад өгсөн. <p><br/>
<p> Та хааныг урт наслуулна.Тэрээр олон үеүдийн турш амьдарна. <p><br/>
<p> Тэрээр Бурханы өмнө мөнхөд амьдрах болно.Түүнийг хамгаалуулахаар хайр энэрэл болон үнэнийг томилооч. <p><br/>
<p> Тийнхүү өдөр өдрөөр өөрийн тангаргуудыг биелүүлэхийн тулдБи Таны нэрийг мөнхөд магтан дуулна.   <p><br/>
<p> Миний сэтгэл Бурханыг л чимээгүй хүлээнэ.Миний аврал Түүнээс юм. <p><br/>
<p> Ганцхан Тэр л миний хад, миний аврал,Миний бат цайз юм. Би ихээр ганхахгүй. <p><br/>
<p> Нурж буй ханыг, ганхаж буй хашааг мэтАлах гэж та нар бүгдээрээХэдий болтол хүн уруу довтлох вэ? <p><br/>
<p> Тэд түүнийг өндөр байр сууриас нь унагахаар л хуйвалдав.Тэд худал хуурмагт баясдаг.Тэд амаараа ерөөдөг,Гэвч дотроо хараадаг юм.Села <p><br/>
<p> Сэтгэл минь, Бурханыг л чимээгүй хүлээ,Учир нь миний найдвар Түүнээс юм. <p><br/>
<p> Зөвхөн Тэр л миний хад, миний аврал,Миний бат цайз юм. Би ганхахгүй. <p><br/>
<p> Миний аврал болон алдар Бурханд байдаг.Миний хүч чадлын хад, миний хоргодох газар Бурханд байдаг. <p><br/>
<p> Хүмүүс ээ, хэзээд Түүнд итгэ.Түүний өмнө зүрхээ нээ.Бурхан бидэнд хоргодох газар юм.Села <p><br/>
<p> Харц ард бол хоосон, язгууртнууд бол худал юм.Дэнслэн үзвээс тэд нийлээд амьсгалаас ч хөнгөн. <p><br/>
<p> Хавчлага дарлалд бүү итгэ,Дээрэм тонуулд ч дэмий бүү найд.Баялгууд өсөж нэмэгдвэл тэдэнд зүрхээ бүү тогтоо. <p><br/>
<p> Бурхан нэг удаа айлдсан.Хүч чадал бол Бурханых гэдгийг би хоёр удаа сонссон. <p><br/>
<p> Эзэн, хайр энэрэл ч Таных.Учир нь Та үйлдсэнийх нь дагуу хүн бүрд хариулдаг.   <p><br/>
<p> Бурхан, Та бол миний Бурхан. Би Таныг чин сэтгэлээс хайх болой.Усгүй, хуурай, ангамал газартСэтгэл минь Танаар цангаж, махан бие минь Таныг хүсэн хүлээдэг. <p><br/>
<p> Тиймээс би Таны хүч чадал, Таны сүр жавхланг харахаарТаныг ариун газарт ажигласан. <p><br/>
<p> Таны хайр энэрэл аминаас дээр учирУруул минь Таныг магтана. <p><br/>
<p> Ийнхүү би амьд байх хугацаандаа Таныг магтана.Би Таны нэр дээр гараа өргөх болно. <p><br/>
<p> Чөмөг, өөх идсэн юм шиг сэтгэл минь цадсан бөгөөдАм минь баясгалант уруулаар магтаалуудыг өргөдөг. <p><br/>
<p> Би орондоо Таныг дурсан санахдааШөнөжин Таны тухай тунгаан боддог. <p><br/>
<p> Учир нь Та миний тусламж байсаар ирсэн юм.Таны жигүүрийн дор би баясгалантайгаар дуулдаг. <p><br/>
<p> Сэтгэл минь Танаас зуурдаг.Таны баруун мутар намайг түшдэг. <p><br/>
<p> Харин миний амийг устгахаар эрэн хайгчидГазрын гүн уруу орох болно. <p><br/>
<p> Тэд илдэнд тушаагдана.Тэд цөөвөр чононуудын хоол болно. <p><br/>
<p> Харин хаан Бурханы дотор баясна.Түүгээр тангараглагчид бүгд бахархан бахдана.Учир нь худал яригчдын амнууд таглагдсан байна. <p><br/>
<p> Бурхан, Миний гомдлын дууг сонсооч.Дайсны аймшгаас амийг минь хамгаалаач. <p><br/>
<p> Намайг бузар муу хүмүүсийн нууц хуйвалдаан,Гэм буруу үйлдэгчдийн үймээн шуугианаас нуугаач. <p><br/>
<p> Тэд хэлээ илд мэт ирлэжээ.Тэд хорон үгсээ сум мэт онилсон нь <p><br/>
<p> Нууц далд газраас гэм зэмгүй хүнийг харвахын тулд юм.Тэд түүн уруу гэнэтхэн харвадаг бөгөөд айдаг ч үгүй. <p><br/>
<p> Тэд хорон зорилго дотор бат зогсдог.Тэд нууцаар урхи тавих тухай ярилцдаг.Тэд “Хэн тэднийг харах юм бэ?” гэдэг. <p><br/>
<p> Тэд “Бид гүйцэд боловсруулсан хуйвалдааныг дуусгалаа” гэж хэлэнШударга бусыг сэддэг.Учир нь хүний дотор бодол болон зүрх сэтгэлийг ойлгож болохгүй билээ. <p><br/>
<p> Харин Бурхан тэднийг сумаар харвана.Тэд гэнэтхэн шархадна. <p><br/>
<p> Ингээд тэд түүнийг бүдрүүлнэ.Тэдний өөрсдийнх нь хэл өөрсдийнх нь эсрэг байдаг.Тэднийг харагчид бүгд толгой сэгсэрнэ. <p><br/>
<p> Тэгээд бүх хүмүүс айж,Бурханы ажлыг тунхаглан,Түүний үйлдсэнийг тунгаан бодох болно. <p><br/>
<p> Зөв шударга хүн ЭЗЭНий дотор баярлаж, Түүний дотор хоргодно.Шударга зүрхтэй хүн бүхэн бахархан бахдана. <p><br/>
<p> Бурхан, Таны өмнө анир чимээгүй байдал, Сион дахь магтаал байх болно.Танд тангаргийг ч биелүүлнэ. <p><br/>
<p> Залбирлыг сонсдог Нэгэн,Тан уруу бүх хүн ирдэг. <p><br/>
<p> Намайг гэм буруу дийлжээ.Та бидний алдаа зөрчлийг уучилдаг. <p><br/>
<p> Өөрийн хашаануудад суулгахаарТаны сонгож, ойртуулан авчирдаг хүн юутай ерөөлтэй вэ!Бид Таны ариун сүм болохТаны өргөөний сайн сайханд хангалуун байна. <p><br/>
<p> Бидний авралын Бурхан,Газар дэлхийн бүх хязгаарууд болон алс холын далайн итгэл болохТа зөв шударгаар айдас төрүүлмээр үйлсээр бидэнд хариулдаг. <p><br/>
<p> Та хүч тэнхээг бүслэнӨөрийн хүч чадлаар уулсыг цогцлуулдаг. <p><br/>
<p> Та далайн түрхрээДавалгаануудынх нь түрхрээ болонХүмүүсийн үймээнийг ч намдаадаг. <p><br/>
<p> Хязгаарт оршин суугчид Таны тэмдгүүдээс айн зогсдог.Та үүрийн туяа болон нар шингэхийг баясган хашхируулдаг. <p><br/>
<p> Та газар дэлхийд айлчилж, түүнийг бялхуулдаг.Та түүнийг ихэд баяжуулдаг.Бурханы урсгал усаар дүүрэн.Та тэдний үр тариаг бэлтгэдэг. Учир нь тийнхүү Та газрыг ч бэлтгэдэг билээ. <p><br/>
<p> Та түүний шанг арвинаар усалдаг.Та түүний нуруутай тэгшилсэн.Та зүсэр бороогоор түүнийг дэвтээдэг.Та ургахыг нь ч ерөөдөг. <p><br/>
<p> Та Өөрийн бэлгээр он жилд титэм өмсгөсөн бөгөөдТаны замд тос дусалдаг. <p><br/>
<p> Хээр талын бэлчээрүүд ч дуслуулж,Толгод баяр баясгалангаар хучигддаг. <p><br/>
<p> Нугыг хонин сүрэг нөмөрч,Хөндийнүүд үр тариагаар бүтээгджээ.Баясгалантай хашхиралтууд, тийм ээ, тэд дуулалдана.   <p><br/>
<p> Бүх газар дэлхий, Бурханд баяртайгаар хашхир. <p><br/>
<p> Түүний нэрд сүр жавхланг дуул.Түүний магтаалыг сүр жавхлантай болго. <p><br/>
<p> Бурханд “Таны үйлс хичнээн сүрлэг вэ!Таны хүч агуу учраас дайснууд тань Таны өмнө зусардан бялдуучилна. <p><br/>
<p> Бүх дэлхий Танд мөргөж,Таныг магтан дуулна.Тэд Таны нэрийг магтан дуулна.Села <p><br/>
<p> Ирээд, хүний хөвгүүдэд хандсан үйлс дотор сүрдмээрБурханы ажлуудыг үз. <p><br/>
<p> Тэрээр далайг хуурай газар болгосон.Тэд хөлөөрөө алхаж голыг гаталжээ.Тэнд бид Түүний дотор баярлацгаая! <p><br/>
<p> Тэр Өөрийн чадлаар мөнхөд захирдаг.Түүний мэлмий үндэстнүүд уруу харсаар байдаг.Тэрслэгчдэд өөрсдийгөө өргөмжлөхийг бүү зөвшөөр.Села <p><br/>
<p> Хүмүүс ээ, бидний Бурханыг магтаж,Түүний магтаалыг гадагш сонсгогтун. <p><br/>
<p> Тэр биднийг амьд байлгаж,Бидэнд хөл алдахыг зөвшөөрдөггүй. <p><br/>
<p> Бурхан, Та биднийг сорьсон билээ.Мөнгийг цэвэршүүлдэг мэт Та биднийг цэвэршүүлсэн. <p><br/>
<p> Та биднийг торонд оруулсан.Та бидний ууц нуруунд дарах ачааг үүрүүлсэн. <p><br/>
<p> Та хүмүүсийг бидний толгой дээгүүр мордуулсан.Бид гал ба усан дундуур гарсан,Гэлээ ч Та биднийг элбэг баян газарт авчирсан билээ. <p><br/>
<p> Би Таны өргөөнд шатаалт тахилуудыг авч орно.Би Танд тангарагласнаа биелүүлнэ. <p><br/>
<p> Намайг зовлон зүдгүүрт байхад уруул минь гаргаж,Ам минь ингэж хэлсэн. <p><br/>
<p> Би Танд тарган малаар шатаалт тахилуудыгХуцнуудын утаатай хамт өргөнө.Би бухыг ухнатай хамт өргөнө.Села <p><br/>
<p> Бурханаас эмээгч бүгд ээ, ирж сонс,Тэгвэл миний сүнсний төлөө Түүний юу үйлдсэнийг би өгүүлье. <p><br/>
<p> Би амаараа Түүнд хандан хашхирсан бөгөөдХэлээрээ Түүнийг өргөмжилсөн. <p><br/>
<p> Хэрэв Би зүрхэндээ хорон мууг хүндэтгэсэн болЭзэн сонсохгүй. <p><br/>
<p> Харин Бурхан үнэхээр сонссон юм.Тэр миний залбирлын дуунд чих тавьсан. <p><br/>
<p> Миний залбирлыг ч,Надаас Өөрийн хайр энэрлийг ч буцаасангүй.Бурхан магтагдах болтугай. <p><br/>
<p> Бурхан биднийг нигүүлсэн, биднийг ерөөж,Өөрийн нүүрийг бидний дээр тусгаач.Села <p><br/>
<p> Энэ нь Таны зам дэлхий дээр,Таны аврал бүх үндэстнүүдийн дунд танигдахын тулд билээ. <p><br/>
<p> Бурхан, Таныг ард түмнүүд магтаг.Бүх ард түмнүүд Таныг магтаг. <p><br/>
<p> Үндэстнүүд баярлан, баяр хөөрөөр дуулаг.Учир нь Та хүмүүсийг шударга ёсоор шүүж,Дэлхий дээр үндэстнүүдийг захирах болно.Села <p><br/>
<p> Бурхан, Таныг ард түмнүүд магтаг.Бүх ард түмнүүд Таныг магтаг. <p><br/>
<p> Газар ургацаа ургуулан гаргажээ.Бурхан, бидний Бурхан биднийг ерөөдөг. <p><br/>
<p> Газар дэлхийн бүх хязгаарыг Өөрөөсөө эмээдэг болгохын тулдБурхан биднийг ерөөдөг.   <p><br/>
<p> Бурхан босож, дайснууд нь таран бутарч,Түүнийг үзэн ядагчид Түүний өмнөөс зугтаг. <p><br/>
<p> Утаа замхардгийн адил тэднийг хөөгөөч.Лааны тос галын өмнө хайлдгийн адилХорон муу хүнийг Бурханы өмнө сөнөөгөөч. <p><br/>
<p> Харин зөв шударга хүмүүсийг баярлуул. Тэднийг Бурханы өмнө баяр хөөр болго.Тэднийг баясалтайгаар баярлуул. <p><br/>
<p> Бурханд дуул, Түүний нэрийг магтан дуулагтун.Цөлөөр явагч Түүнд дуугаа өргө.Түүний нэр бол ЭЗЭН. Түүний өмнө баярлан хөөрөгтүн. <p><br/>
<p> Эцэггүй хүний эцэг нь, бэлэвсний шүүгч нь болӨөрийн ариун газартаа буй Бурхан юм. <p><br/>
<p> Бурхан ганцаардагчид зориулан гэрийг бий болгодог.Тэрээр хоригдогсдыг сайн сайхан уруу дагуулдаг бөгөөдЗөвхөн тэрслэгчид л хуурай хагарсан газарт оршин суудаг. <p><br/>
<p> Бурхан, Таныг Өөрийн хүмүүсийг манлайлан явахад,Мөн Таныг цөл дундуур жагсан явахадСела <p><br/>
<p> Газар хөдөлжээ.Тэнгэрүүд ч бас Бурханы өмнө бороо дуслуулсан.Синаи уул өөрөө ч Израилийн Бурхан болох Бурханы өмнө ганхан хөдөлжээ. <p><br/>
<p> Бурхан, Та элбэг баян бороог хайрласан.Та Өөрийн өвийг доройтоход нь бат бэх болгожээ. <p><br/>
<p> Таны бүтээлүүд түүн дотор суурьшсан.Бурхан, Та Өөрийн сайнаар ядуусыг хангажээ. <p><br/>
<p> Эзэн тушаал буулгадаг.Мэдээ тунхаглагч эмэгтэйчүүд олон байна. <p><br/>
<p> “Их цэргүүдийн хаад зугтдаг, тэд зугтдаг бөгөөдГэрт үлдсэн эмэгтэй олзыг хуваана”. <p><br/>
<p> Хонины хашаанд хэвтэх үедээ та нарМөнгөөр бүрсэн тагтааны жигүүр,Шижир алтаар бүрсэн өд нь мэт байдаг. <p><br/>
<p> Төгс Хүчит Нэгэн тэнд хаадыг тараасан үедЗалмонд цас бударч байв. <p><br/>
<p> Бурханы уул бол Башаны уул юм.Олон өндөр оргилтой уул бол Башаны уул юм. <p><br/>
<p> Олон өндөр оргилтой уулс аа,Бурханы Өөрийн оршин суух газраа болгохыг хүссэн уул урууТа нар юунд атаархан харна вэ?Үнэхээр ЭЗЭН тэнд мөнхөд оршино. <p><br/>
<p> Бурханы сүйх тэрэгнүүд мянгаараа, түм түмээр байдаг.Эзэн Синаид байгаатай адил тэдний дунд ариун байдал дотор байна. <p><br/>
<p> Та өндөрт гарч, олзлогдогсдыг дагуулжээ.Та хүмүүсийн дунд бэлэг авсан,Тэрслэгчдээс ч авсан нь ЭЗЭН Бурхан тэнд оршин суухын тулд юм. <p><br/>
<p> Өдөр бүр бидний ачааг үүрдэг Эзэн,Бидний аврал болох Бурхан магтагдах болтугай.Села <p><br/>
<p> Бидний хувьд Бурхан бол авралын Бурхан юм.Үхлээс зайлах нь Эзэн болох БУРХАНых юм. <p><br/>
<p> Үнэхээр Бурхан дайснуудынхаа толгойг,Гэмээ байнга үйлддэг хүний үстэй оройг бяц цохино. <p><br/>
<p> Эзэн “Би тэднийг Башанаас авчирна.Би тэднийг далайн гүнээс буцааж гаргана. <p><br/>
<p> Энэ нь хөл чинь тэднийг цусанд нь түйвээж,Нохдын чинь хэл дайснуудын чинь цуснаас хувь хүртэхийн тулд болой” гэв. <p><br/>
<p> Бурхан, тэд Таны залран ирэхийг,Миний хаан болох миний Бурханы ариун газарт залран ирэхийг харсан. <p><br/>
<p> Шагшуурга шажигнуулах бүсгүйчүүдийн дуундДуучин эхэлж, хөгжимчид дагав. <p><br/>
<p> Израилиас ундран гардаг та нар аа,Их чуулганд Бурхан ЭЗЭНийг магтан дуулагтун! <p><br/>
<p> Тэнд тэднийг удирддаг отгон Бениамин,Иудагийн ноёд өөрсдийн олон түмэнтэй,Зебулун ба Нафталийн ноёд тэнд байна. <p><br/>
<p> Чиний Бурхан чамд хүчийг тушаав.Бидний төлөө үйлдэж байсан Бурхан, Та Өөрийн хүчийг харуулаач. <p><br/>
<p> Иерусалим дахь Таны сүмээс болжХаад Танд бэлгүүдийг авчирна. <p><br/>
<p> Хөл доороо мөнгөний өөдсийг гишгэлдэгЗэгсэн дундах араатнууд болонАрд түмнүүдийн тугалуудын дундах бухан сүргийг зэмлэ.Тэрээр дайнд баярлагч хүмүүсийг тараажээ. <p><br/>
<p> Дээдсүүд Египетээс гарч ирнэ.Етиоп гараа Бурхан уруу хурдан сунгана. <p><br/>
<p> Дэлхийн хаанчлалууд аа, Бурханд дуулагтун.Эзэнд магтан дуулагтун.Села <p><br/>
<p> Эртний үеийн дээд тэнгэрүүдийг хөлөглөгч Түүнд дуулагтун.Харагтун, Тэрээр сүрлэг дуу хоолойгоор айлддаг. <p><br/>
<p> Хүч чадлыг Бурханых гэж үз.Түүний сүр хүч Израилийн дээр,Түүний хүч чадал тэнгэрт байна. <p><br/>
<p> Бурхан, Өөрийн ариун газраас Та сүрдмээр байна.Израилийн Бурхан Өөрөө хүмүүст хүч чадлыг өгдөг.Бурхан магтагдах болтугай!   <p><br/>
<p> Бурхан, намайг авраач.Учир нь их ус аминд минь заналхийлсэн. <p><br/>
<p> Би гүн намагт живсэн бөгөөд тэнд хөл тогтох газар үгүй.Би гүн усанд орж, үерт автсан. <p><br/>
<p> Би хашхирсаар байгаад ядарчээ. Хоолой минь хатжээ.Би Бурханаа хүлээхэд нүд минь гархилсан. <p><br/>
<p> Намайг утга учиргүйгээр үзэн ядагчид толгойн үснээс минь ч олон байна.Шударга бусаар миний дайсан болон намайг устгах гэгчид хүчтэй байна.Би хулгайлаагүй зүйлээ буцааж өгөх ёстой болж байна. <p><br/>
<p> Бурхан, миний мунхаглалыг мэддэг нь Та бөгөөдМиний буруу Танаас нууцлагдаагүй. <p><br/>
<p> Түмэн цэргийн БУРХАН Эзэн,Таныг хүлээгчид надаас болж ичгүүрт бүү ороосой.Израилийн Бурхан,Таныг эрэн хайгчдыг надаас болж шившигт бүү оруулаасай. <p><br/>
<p> Учир нь Таны төлөө би жигшил зэвүүцлийг үүрчээ.Миний нүүрийг ичгүүр нөмөрсөн. <p><br/>
<p> Би ах дүүстээ харийн хүн болж,Эхийнхээ хөвгүүдэд ч гаднын хүн болсон. <p><br/>
<p> Таны өргөөний төлөөх хичээл зүтгэл намайг залгиж,Таныг буруутгасан хүмүүсийн буруутгал надад ирсэн. <p><br/>
<p> Намайг мацаг барин сэтгэлдээ уйлахад,Тэр нь чухамдаа миний шившиг болсон. <p><br/>
<p> Намайг тааран хувцас өмсөхөд,Би тэдний хувьд, сургамж яриа болсон. <p><br/>
<p> Дааман хаалганы дэргэд суугчид миний тухай ярьдаг бөгөөдБи согтуурагчдын дуу нь болсон. <p><br/>
<p> ЭЗЭН, тааламжтай цагт миний залбирлууд Танд ханддаг.Бурхан, Өөрийн хайр энэрлийн агуу байдлаарӨөрийн авралын үнэнээр надад хариулаач. <p><br/>
<p> Намайг намгаас татан гаргаж, бүү живүүлээч.Би өөрийн дайснууд болон гүн их уснаас аврагдах болтугай. <p><br/>
<p> Би усны үерт үл автаж,Гүн усанд үл залгиулж,Миний дээр нүхний ам ч бүү хаагдаасай. <p><br/>
<p> ЭЗЭН, Таны хайр энэрэл сайн учир надад хариулаач.Өөрийн өршөөлийн агуу байдлаар над уруу эргэж, <p><br/>
<p> Өөрийн зарцаас нүүрээ бүү нуугаач.Учир нь би зовлон шаналлын дунд байна. Надад түргэн хариулаач. <p><br/>
<p> Сэтгэлд минь ойртон ирж, түүнийг авраач ээ.Миний дайснуудын учир намайг золиоч! <p><br/>
<p> Надад ирсэн буруутгал, ичгүүр болон доромжлолыг Та мэднэ.Миний бүх өстөн Таны өмнө байна. <p><br/>
<p> Буруутгал миний зүрхийг эмтэлж, би маш их өвчтэй байна.Би өрөвдөгчийг найдан харсан боловч хэн ч байгаагүй.Мөн тайтгаруулагчийг харсан ч хэнийг ч олоогүй. <p><br/>
<p> Тэд бас надад миний хүнсэнд цөсийг,Намайг цангахад уулгахаар цууг өгсөн. <p><br/>
<p> Тэдний өмнөх тэдний ширээ урхи болог.Тэднийг амар тайван байхад энэ нь хавх болог. <p><br/>
<p> Тэднийг харж чадахгүй болгохоор нүд нь харанхуйлах болтугай.Тэдний ууц нурууг үргэлж чичрүүлээч. <p><br/>
<p> Өөрийн хилэгнэлийг тэдний дээр асгаач.Таны дүрэлзэж буй уур тэднийг нөмрөх болтугай. <p><br/>
<p> Тэдний хуаран хоосрох болтугай.Тэдний майхнуудад хэн ч бүү оршин сууг. <p><br/>
<p> Учир нь тэд Таны бут цохисон хүнийг хяхан хавчсан бөгөөдТэд Таны шархдуулсан хүний өвчний талаар ярилцдаг. <p><br/>
<p> Тэдний гэм буруу дээр гэм бурууг нэмээч.Тэд Таны зөвт байдалд бүү ороосой. <p><br/>
<p> Тэд амийн номоос хасагдан арчигдаж,Зөв шударга хүмүүстэй хамт бүү бичигдээсэй. <p><br/>
<p> Харин би зовж шаналсан бөгөөд өвдөж байна.Бурхан, Таны аврал намайг өндөрт өргөх болтугай. <p><br/>
<p> Би Бурханы нэрийг дуугаар магтаж,Түүнийг талархлаар өргөмжилнө. <p><br/>
<p> Энэ нь ЭЗЭНд үхрээс илүүгээр,Эсвэл эвэр туурайтай залуу бухнаас илүүгээр таалагдах болно. <p><br/>
<p> Даруу хүмүүс үүнийг үзсэн бөгөөд баярлаж байна.Бурханыг эрэн хайгчид аа, та нарын зүрх сэргэх болтугай. <p><br/>
<p> Учир нь ЭЗЭН гачигдагсдыг сонсдог бөгөөдӨөрийн хоригдлуудыг жигшдэггүй. <p><br/>
<p> Тэнгэр ба газар,Далай ба тэдгээрийн дотор хөдөлж буй бүхэн Түүнийг магтаг. <p><br/>
<p> Учир нь Бурхан Сионыг аварч, Иудагийн хотуудыг босгон байгуулна.Энэ нь тэднийг тэнд суулгаж, тэдгээрийг эзэмшүүлэхийн тулд юм. <p><br/>
<p> Түүний зарц нарын үр удмууд үүнийг өвлөж,Түүний нэрийг хайрлагчид тэнд оршин суух болно.   <p><br/>
<p> Бурхан, намайг аврахаар яараач.ЭЗЭН, надад туслахаар хурдлаач. <p><br/>
<p> Миний амийг эрэн хайгчидДоромжлогдон, ичгүүрт орог.Намайг гэмтэхэд баярлагчидЭргэж, шившиг болог. <p><br/>
<p> “Ха, ха” гэгчидӨөрсдийн ичгүүрээс болж эргэж буцаг. <p><br/>
<p> Таныг эрэн хайгчид бүгд Таны дотор баярлан, баясаг.Таны авралыг хайрлагсад“Бурхан өргөмжлөгдөх болтугай” гэж үргэлж хэлэг. <p><br/>
<p> Харин би зовж зүдэрсэн бөгөөд гачигдсан байна.Бурхан, над уруу хурдан ирээч.Та бол миний тусламж, миний аврагч юм.ЭЗЭН, бүү саатаач.   <p><br/>
<p> ЭЗЭН, Таны дотор би хоргодов.Намайг хэзээ ч ичгүүрт бүү унагаач. <p><br/>
<p> Өөрийн зөв шударгаар намайг авран, суллаач.Өөрийн чихээ над уруу хандуулан, намайг авраач. <p><br/>
<p> Надад миний байнга очиж байх хоргодох хад болооч.Та миний хад, миний бат цайз учраасНамайг аврахаар тушаасан билээ. <p><br/>
<p> Бурхан минь ээ, намайг хорон муу хүний гараас,Бурууг үйлдэгч ба харгис хүний атгалтаас авраач. <p><br/>
<p> Учир нь Та бол миний найдвар.БУРХАН Эзэн, Та бол залуугаас минь миний итгэл юм. <p><br/>
<p> Би төрөхөөсөө Танаар түшүүлсэн.Та бол намайг эхийн минь хэвлийгээс гаргаж авсан Нэгэн билээ.Би үргэлж Таныг магтана. <p><br/>
<p> Би олон хүмүүст хачин юм болсон.Учир нь Та бол миний бат бэх хоргодох газар. <p><br/>
<p> Миний ам Таны магтаалаар,Таны алдраар бүхэл өдөржин дүүрсэн байна. <p><br/>
<p> Хөгшрөх үед намайг бүү орхиоч.Миний хүч чадал барагдах үед намайг бүү хаяач. <p><br/>
<p> Учир нь миний дайснууд миний эсрэг ярилцжээ.Миний амийг отогчид хамтран хуйвалджээ. <p><br/>
<p> Тэгэхдээ тэд “Бурхан түүнийг хаясан.Аврах хүн байхгүй учраас түүнийг хөөж, барь” гэж хэлсэн. <p><br/>
<p> Бурхан, надаас бүү хол байгаач.Бурхан минь ээ, надад туслахаар хурдлаач. <p><br/>
<p> Миний сүнсний дайснуудыг ичгүүрт унаган, сөнөөгөөч.Намайг хорлохыг хүсэгчдийг доромжлол, ичгүүрээр нөмөргөөч. <p><br/>
<p> Харин би үргэлж найдаж,Таныг улам ихээр магтах болно. <p><br/>
<p> Миний ам Таны зөв шударга,Таны авралын талаар өдөржин ярина.Учир нь би тэдгээрийн нийлбэрийг ч мэддэггүй юм. <p><br/>
<p> Би БУРХАН Эзэний хүчит үйлсийг авчирна.Би Таны зөв шударгын талаар, зөвхөн Таны л тухай тунхаглана. <p><br/>
<p> Бурхан, Та залуугаас минь эхлэн намайг сургасан.Би одоо болтол Таны гайхамшигт үйлсийг тунхагладаг. <p><br/>
<p> Бурхан, хөгширч, бууралтах үед минь ч намайг бүү орхиоч.Би Таны чадлыг үе удамд,Таны хүчийг ирээдүйн бүх хүнд тунхаглах хүртэл бүү орхиоч. <p><br/>
<p> Учир нь аугаа зүйлсийг хийсэн Бурхан,Таны зөв шударга байдал тэнгэрт хүрсэн.Бурхан, хэн Тантай адил вэ? <p><br/>
<p> Надад олон зовлон зүдгүүрийг үзүүлсэн ТаНамайг дахин сэргээж,Газрын гүнээс дахин татан гаргана. <p><br/>
<p> Та миний агуу байдлыг улам өсгөж,Намайг тайвшруулахаар эргээч. <p><br/>
<p> Бурхан минь ээ, би Таны үнэнийг,Таныг босоо ятгаар магтана.Израилийн Ариун Нэгэн,Би Танд ятга хөгжмөөр магтан дуулна. <p><br/>
<p> Би Танд магтан дуулах үед уруул минь баярлан хашхирна.Мөн Таны аварсан миний сэтгэл баясна. <p><br/>
<p> Хэл минь ч өдөржин Таны зөв шударгыг өгүүлнэ.Учир нь намайг хорлохыг хүсэгчид доромжлол ба ичгүүрт унасан билээ. <p><br/>
<p> Бурхан, Өөрийн шүүлтийг хаанд,Өөрийн зөв шударгыг хааны хүүд өгөөч. <p><br/>
<p> Тэр Таны хүмүүсийг зөв шударгаар,Таны үгээгүйчүүдийг шударга ёсоор шүүх болтугай. <p><br/>
<p> Уулс ба толгод ч зөв шударгаарХүмүүст амар тайвныг авчраг. <p><br/>
<p> Тэрээр ард түмний зүдрэгсдийг зөвтгөн,Гачигдагсдын хүүхдүүдийг аварчДарлагчийг сөнөөх болтугай. <p><br/>
<p> Тэд нарыг болон сарыг байхад, үеийн үед Танаас эмээг. <p><br/>
<p> Тэрээр хатсан өвсөн дээр бороо шиг,Газар хөрсийг усалдаг ширүүн бороо шиг бууж ирэх болтугай. <p><br/>
<p> Түүний өдрүүдэд зөв шударга хүн цэцэглэг.Сарыг үгүй болтол амар тайван ч арвин ихээр байг. <p><br/>
<p> Тэрээр далайгаас далай хүртэл,Мөрнөөс газрын хязгаар хүртэл захирах болтугай. <p><br/>
<p> Цөлийн нүүдэлчид түүний өмнө бөхийж,Түүний дайснууд тоос шороог долоох болтугай. <p><br/>
<p> Таршиш болон арлуудын хаад алба гувчуурыг авчраг.Шеба болон Себагийн хаад бэлэг барих болтугай. <p><br/>
<p> Бүх хаад түүний өмнө сөгдөж,Бүх үндэстнүүд түүнд зарагдах болтугай. <p><br/>
<p> Тэрээр гачигдагчийг тусламж гуйн хашхирахад нь,Мөн дарлагдагчийг болон туслагчгүй нэгнийг ч бас аварна. <p><br/>
<p> Тэрээр ядуус ба гачигдагсдыг өршөөх бөгөөдГачигдагсдын амийг аврах болно. <p><br/>
<p> Тэр тэдний амийг дарамт ба хүчирхийллээс аврах бөгөөдТэдний цус түүний нүдэнд үнэтэй байх болно. <p><br/>
<p> Тиймээс тэр амьд байж, Шебагийн алт түүнд өгөгдөх болтугай.Тэд түүний төлөө үргэлж залбирах болтугай.Тэд түүнийг өдөржин ерөөх болтугай. <p><br/>
<p> Уулсын оргил дээрх газарт үр тариа элбэг дэлбэг байх болтугай.Түүний үр жимс Ливаны хуш шиг найгана.Хотод суугчид газрын ургамал мэт урган цэцэглэх болтугай. <p><br/>
<p> Түүний нэр мөнхөд байх болтугай.Түүний нэр нар гэрэлтэх мэт өсөх болтугай.Хүмүүсийг түүгээр ерөөлгөөч.Бүх үндэстнүүд түүнийг ерөөгдсөн гэж дуудагтун. <p><br/>
<p> Ганцаараа гайхамшгуудыг үйлддэгИзраилийн Бурхан, ЭЗЭН Бурхан магтагдах болтугай. <p><br/>
<p> Түүний сүр жавхлант нэр мөнхөд магтагдах болтугай.Бүх дэлхий Түүний алдраар дүүртүгэй.Амен, Амен. <p><br/>
<p> Үнэхээр Бурхан Израильд,Зүрх нь цэвэр хүмүүст сайн билээ. <p><br/>
<p> Харин миний хувьд би бараг хөл алдаж,Бараг хальтрах шахлаа. <p><br/>
<p> Учир нь би хорон муу хүний амжилтыг харанСайрхагчид атаархсан. <p><br/>
<p> Учир нь тэд үхэх цагтаа өвчингүй байдаг бөгөөдТэдний бие нь тарган юм. <p><br/>
<p> Тэд бусад хүмүүс шиг зовлонгүй,Хүн төрөлхтөн шиг ч гай гамшиггүй. <p><br/>
<p> Тиймээс бардамнал нь тэдний хүзүүний зүүлт болдог.Хүчирхийллийн хувцас тэднийг нөмөрдөг. <p><br/>
<p> Таргалснаас болж нүд нь бүлтэрчээ.Тэдний зүрхний төсөөллүүд хүслээс нь илүү. <p><br/>
<p> Тэд элэглэж, дарангуйллын талаар хорсолтойгоор ярьдаг.Тэд ихэмсгээр ярьдаг. <p><br/>
<p> Тэд амаараа тэнгэрүүдийг эсэргүүцэж,Тэдний хэл газар дэлхийгээр жагсан алхаж байна. <p><br/>
<p> Тиймээс түүний хүмүүс энэ газар уруу эргэн ирж,Бялхам их усыг уудаг. <p><br/>
<p> Тэд “Бурхан яаж мэддэг юм бэ?Хамгийн Дээд Нэгэнд мэдлэг байдаг уу?” гэдэг. <p><br/>
<p> Харагтун, эдгээр нь хорон муу хүмүүс юм.Үргэлж тайвширсан байж тэд эд хөрөнгөө арвижуулсан билээ. <p><br/>
<p> Үнэндээ би дэмий л зүрхээ цэвэр байлгаж,Гараа гэмгүй байдал дотор угаалаа. <p><br/>
<p> Учир нь би өдөржин сахилгажуулагдаж,Өглөө бүр гэсгээл хүртдэг байжээ. <p><br/>
<p> Хэрвээ би “Би ингэж ярина” гэсэн бол,Харагтун, би Таны хүүхдүүдийн үе удмаас урвах байсан. <p><br/>
<p> Үүнийг ойлгохоор бодох үед миньНадад маш төвөгтэй байсан бөгөөд <p><br/>
<p> Энэ нь намайг Бурханы ариун газарт орох үе хүртэл үргэлжлэв.Тэгэхэд л би тэдний эцсийг ухаарсан. <p><br/>
<p> Үнэндээ Та тэднийг хальтиргаатай газар байлгасан юм.Та тэднийг мөхөл уруу хаясан. <p><br/>
<p> Тэд хоромхон зуур ингэж сүйрэх гэж!Тэд гэнэтийн аймшгаар бүрмөсөн сүйтгэгдсэн билээ! <p><br/>
<p> ЭЗЭН, хүн зүүднээсээ сэрдэг шигТа тэднийг сэрээн, дүр төрхийг нь ч үл ойшооно. <p><br/>
<p> Миний зүрх сэтгэл гашуудахадБи дотроо цоо хатгагдан <p><br/>
<p> Мэдрэмжгүй, хайхрамжгүй байв.Би Таны өмнө адгуус амьтан шиг л байсан. <p><br/>
<p> Гэсэн ч би үргэлж Тантай хамт байна.Та баруун гараас минь барьсан юм. <p><br/>
<p> Та намайг Өөрийн зөвлөгөөгөөр удирдаж,Хожим намайг сүр жавхланд угтан авна. <p><br/>
<p> Тэнгэрт Танаас гадна надад хэн байгаа вэ?Танаас өөр юуг ч газар дээр би хүсдэггүй. <p><br/>
<p> Махан бие ба зүрх минь үгүй болж болно,Харин Бурхан бол мөнхөд зүрхний минь хүч болон миний хувь юм. <p><br/>
<p> Учир нь харагтун, Танаас хол буй хүмүүс сөнөх болно.Танд итгэлгүй бүгдийг Та устгасан билээ. <p><br/>
<p> Харин Бурханд ойр байх нь надад сайн.Таны бүх үйлсийг тунхаглахын тулдБи БУРХАН Эзэнийг өөрийн хоргодох газар болгосон.   <p><br/>
<p> Бурхан, яагаад Та биднийг үүрд орхисон бэ?Яагаад Таны уур Өөрийнхөө бэлчээрийн хонин сүргийн эсрэг шатна вэ? <p><br/>
<p> Таны эрт үеэс олж авран,Өөрийн өвийн овог болгохоор Таны зольсон чуулганаа санаач.Өөрийн оршин суусан газар болох энэ Сион уулыг ч санаач. <p><br/>
<p> Өөрийнхөө алхааг үүрдийн нуранги уруу эргүүлээч.Дайсан ариун газар доторх бүхнийг бусниулсан. <p><br/>
<p> Таны өстнүүд Таны хурлын газрын дунд турхирчээ.Тэд өөрсдийнхөө тугийг тэмдэг болгон босгосон. <p><br/>
<p> Энэ нь хэн нэгэн хүн ой модондСүхээ өргөсөн юм шиг байна. <p><br/>
<p> Одоо ч түүн доторх бүх сийлбэрүүдийгТэд сүх ба лантуугаар цавчин устгаж байна. <p><br/>
<p> Тэд Таны ариун газрыг бүрэн шатаасан.Тэд Таны нэрийн оршдог газрыг бузарласан. <p><br/>
<p> Тэд зүрхэндээ “Тэднийг бүрэн устгацгаая” гэв.Тэд газар нутаг дахь Бурханы бүх хурлын газруудыг шатаажээ. <p><br/>
<p> Бид өөрсдийн тэмдгүүдээ хардаггүй.Эш үзүүлэгч ч байхгүй бөгөөдХэр удахыг мэдэх хүн ч бидний дунд алга. <p><br/>
<p> Бурхан, өстөн хэдий болтол тохуурхаж,Дайсан ч Таны нэрийг хэдий болтол мөнхөд хараан зүхэх вэ? <p><br/>
<p> Юунд Та мутраа, баруун мутраа татна вэ?Өөрийн өврөөс гаргаж, тэднийг устгаач! <p><br/>
<p> Гэсэн ч Бурхан бол эртнээс миний хаан юм.Тэрээр дэлхийн дунд авралын ажлуудыг хийдэг. <p><br/>
<p> Та Өөрийн хүчээр далайг хуваасан.Та усан доторх далайн амьтдын толгойг бяцалсан. <p><br/>
<p> Та Левиатаны толгойнуудыг няцалсан.Та түүнийг цөл газрын амьтдад хүнс болгон өгсөн. <p><br/>
<p> Та горхи ба булгуудыг оргилуулсан.Та үргэлж урсдаг урсгалуудыг ширгээн хатаасан. <p><br/>
<p> Өдөр бол Таных, шөнө ч бас Таных юм.Та гэрэл хийгээд нарыг бэлтгэсэн. <p><br/>
<p> Та газар дэлхийн бүх хил хязгаарыг тогтоосон.Та зун хийгээд өвлийг бий болгосон. <p><br/>
<p> ЭЗЭН, дайсан тохуурхсаныг болонМунхаг хүмүүс Таны нэрийг хараан зүхснийг санаач. <p><br/>
<p> Өөрийн тагтааны амийг зэрлэг амьтанд бүү өгөөч.Өөрийн зүдэрсэн хүний амийг бүү үүрд мартаач. <p><br/>
<p> Гэрээг эргэн хараач.Учир нь газар нутгийг харанхуй газрууд хүчирхийллийн орших сууцаар дүүрсэн. <p><br/>
<p> Дарлагдагсдыг ичгүүртэйгээр бүү буцаагаач.Зүдрэгсэд ба гачигдагсдаар Өөрийн нэрийг магтуулаач. <p><br/>
<p> Бурхан, босож Өөрийн хэргээ өмгөөлөөч.Мунхаг хүн өдөржин Таныг хэрхэн буруутгадгийг санаач. <p><br/>
<p> Өөрийн өстнүүдийн дууг,Таны эсрэг босдог хүмүүсийн үргэлж гарч байдаг шуугианыг бүү мартаач. <p><br/>
<p> Бид Танд талархал өргөж байна, Бурхан, бид талархал өргөж байна.Учир нь Таны нэр ойрхон байна.Хүмүүс Таны гайхамшигт үйлсийг тунхагладаг. <p><br/>
<p> “Би тогтоосон цагийг сонгохдооШулуун шударгаар шүүдэг нь Би билээ. <p><br/>
<p> Газар дэлхий болон түүн дотор оршин суугч бүгд үгүй болдог.Түүний баганануудыг бат бөхөөр тогтоосон нь Би билээ.Села <p><br/>
<p> Би бардамнагчид «Бүү бардамна»,Хорон муу хүнд «Эврээ бүү өргө. <p><br/>
<p> Эврээ өндөрт бүү өргө.Бардам хүзүүтэй бүү ярь» гэсэн”. <p><br/>
<p> Учир нь өргөмжлөл дорноос үгүй, өрнөөс ч үгүйЦөлөөс ч ирдэггүй. <p><br/>
<p> Харин Бурхан бол Шүүгч юм.Тэрээр нэгийг бууруулж, нөгөөг өргөмжилдөг. <p><br/>
<p> Учир нь аяга ЭЗЭНий мутарт байгаа бөгөөд дарс ч хөөсөрч байна.Тэр нь сайн хутгагдсан бөгөөд Тэрээр түүний дотроос асгадаг.Үнэхээр дэлхийн бүх хорон муу хүн түүний шавхрууг шавхан уух болой. <p><br/>
<p> Харин би мөнхөд тунхаглана.Би Иаковын Бурханд магтан дуулна. <p><br/>
<p> Хорон муу хүний бүх эврүүдийг Тэр огтолж,Харин зөв шударга хүний эврүүд өндөрт өргөгдөнө.   <p><br/>
<p> Бурхан Иудад алдартай.Түүний нэр Израильд аугаа. <p><br/>
<p> Түүний асар Салемд бий.Түүний орших газар ч бас Сионд бий. <p><br/>
<p> Тэнд Тэрээр галтай сумнууд,Бамбай, сэлэм болон дайны зэвсгүүдийг хугалсан.Села <p><br/>
<p> Та бол алдартай,Олзны уулсаас ч илүү сүр жавхлантай. <p><br/>
<p> Бат бэх зүрхтэй хүмүүс дээрэмдүүлж,Нойрсоцгоожээ.Дайчдын хэн нь ч гараа хөдөлгөж чадаагүй. <p><br/>
<p> Иаковын Бурхан, Таны зэмлэлдМорьтон хийгээд морь нь хоёулаа гүн нойронд автжээ. <p><br/>
<p> Та, зөвхөн Та бол эмээн хүндэтгүүштэй юм.Таныг нэгэнт уурласан үед хэн Таны өмнө зогсох вэ? <p><br/>
<p> Та тэнгэрээс шүүлтийг сонсгосон. <p><br/>
<p> Бурхан дэлхийн бүх даруу хүмүүсийг аврахаарШүүхийн тулд боссон үедГазар айж, дуугүй байсан.Села <p><br/>
<p> Учир нь хүний уур хилэн Таныг магтах болно.Уур хилэнгийн үлдэгсдээр Та Өөрийгөө хүрээлүүлнэ. <p><br/>
<p> Өөрийн Бурхан ЭЗЭНд тангараглаж, түүнийгээ биелүүл.Түүнийг хүрээлэгч бүгд эмээвэл зохих Түүнд бэлгүүдийг баригтун. <p><br/>
<p> Тэрээр ноёдын сүнсийг номхтгоно.Түүнээс дэлхийн хаад айдаг юм.   <p><br/>
<p> Дуу минь Бурханд ханддаг, би чангаар хашхирна.Дуу минь Бурханд ханддаг, Тэр намайг сонсоно. <p><br/>
<p> Зовлон зүдгүүрийнхээ өдөр би Эзэнийг хайсан.Шөнөөр ч гар минь ядрахгүйгээр сунгагдсан байдаг.Сэтгэл минь ч тайвшрахаас татгалздаг. <p><br/>
<p> Би Бурханыг санаад, зовж шаналсан байдаг.Би санаа алдаад, сүнс минь сульддаг.Села <p><br/>
<p> Та миний нүдийг цавчуулаагүй.Би маш их шаналсан болохоор ярьж ч чадахгүй байна. <p><br/>
<p> Би урьдын өдрүүдийн тухай,Өмнөх жилүүдийн тухай бодсон. <p><br/>
<p> Би өөрийн дууг шөнө санана.Би зүрхээрээ бясалгах бөгөөдСүнс минь тунгаан боддог. <p><br/>
<p> Эзэн үүрд орхих уу?Тэр дахин хэзээ ч ивээхгүй гэж үү? <p><br/>
<p> Түүний хайр энэрэл мөнхөд барагдсан уу?Амлалт мөнхөд үгүй болсон уу? <p><br/>
<p> Бурхан нигүүлсэнгүй байхаа мартсан уу?Эсвэл Тэр уурандаа өршөөлөө хаасан уу?Села <p><br/>
<p> Тэгээд би “Хамгийн Дээд Нэгэний баруун мутар өөрчлөгдсөн ньМиний уй гашуу билээ” гэв. <p><br/>
<p> Би ЭЗЭНий үйлсийг санана.Би эрт үеийн Таны гайхамшгуудыг үнэхээр санана. <p><br/>
<p> Би Таны бүх ажлыг тунгаан,Таны үйлсийг шимтэн бодно. <p><br/>
<p> Бурхан, Таны зам бол ариун.Ямар бурхан бидний Бурханы адил агуу вэ? <p><br/>
<p> Та бол гайхамшгуудыг үйлддэг Бурхан.Та ард түмнүүдийн дунд Өөрийн хүч чадлыг мэдүүлсэн. <p><br/>
<p> Та Өөрийн хүчээр Өөрийн хүмүүсийг буюуИаков ба Иосефын хөвгүүдийг зольсон.Села <p><br/>
<p> Бурхан, их ус Таныг харсан.Их ус Таныг харсан бөгөөд тэд ихэд айсан.Гүн нь ч чичирсэн. <p><br/>
<p> Үүлс усыг асгасан.Тэнгэрүүд ч дуу гаргасан.Таны сумнууд ч энд тэнд гялбасан. <p><br/>
<p> Таны аянгын дуу хуй салхин дунд байв.Цахилгаан гялбаанууд дэлхийг гэрэлтүүлсэн.Газар чичрэн хөдөлсөн. <p><br/>
<p> Таны зам далайд,Таны жимүүд их усанд байсан бөгөөдТаны мөрүүд ч мэдэгдэхгүй. <p><br/>
<p> Та Өөрийн хүмүүсийг хонин сүрэг мэтМосе ба Аароны гараар удирдсан.     <p><br/>
<p> Миний хүмүүс ээ, миний сургамжийг сонс.Миний амнаас гарах үгийг чих тавин сонс. <p><br/>
<p> Би сургаалт зүйрлэл ярин амаа нээнэ.Би эртний нууц үгсийг дуудна. <p><br/>
<p> Тэдгээрийг бид сонссон, мэдсэн,Бидний эцэг өвгөд ч бидэнд хэлж өгсөн. <p><br/>
<p> Бид тэдгээрийг хүүхдүүдээс нь нуухгүй.Харин ирэх үеийнхэнд ЭЗЭНий магтаал,Түүний хүч чадал болон Түүний үйлдсэн гайхамшигт ажлуудыг тунхагла. <p><br/>
<p> Учир нь Тэрээр Иаковын дотор гэрчлэлийг тавьж,Израильд хуулийг тогтоосон.Тэдгээрийг үр хүүхдүүддээ заагаарай гэжТэр бидний эцэг өвгөдөд тушаасан. <p><br/>
<p> Ингэсэн нь ирэх үеийнхэн буюуХойшид төрөх хүүхдүүд мэдэж,Мөн тэд ч босож, өөрсдийн хүүхдүүддээ тэдгээрийг хэлэхийн тулд байв. <p><br/>
<p> Энэ нь тэд Бурханд итгэлээ өгч,Бурханы ажлуудыг үл мартаж,Харин Түүний тушаалуудыг сахин биелүүлэн, <p><br/>
<p> Эцэг өвгөд шигээЗөрүүд болон тэрслүү үеийнхэн буюуӨөрсдийн зүрхээ зөвт болгоогүй,Сүнс нь Бурханд үнэнч байгаагүй үеийнхэн болохгүйн тулд юм. <p><br/>
<p> Ефраимын хөвгүүд нум сумаар зэвсэглэсэн харваачид байсан,Гэсэн ч тэд тулалдааны өдөр ухарсан. <p><br/>
<p> Тэд Бурханы гэрээг сахин биелүүлээгүй,Түүний хуулийг мөрдөхөөс ч татгалзсан. <p><br/>
<p> Тэд Түүний үйлсийг болоодӨөрсдөд нь үзүүлсэн Түүний гайхамшгуудыг ч мартсан. <p><br/>
<p> Тэрээр Египет нутагт, Зоаны хээр талдТэдний эцэг өвгөдийн өмнө гайхамшгуудыг үйлдсэн билээ. <p><br/>
<p> Тэрээр далайг хувааж, тэднийг дундуур нь хөтлөн гаргаж,Их усыг ч овоо мэт зогсоосон. <p><br/>
<p> Дараа нь Тэр тэднийг өдөр нь үүлээр,Шөнөжин галын гэрлээр удирдсан. <p><br/>
<p> Тэрээр цөлд хад чулуунуудыг хагаланДалайн гүний ус мэт элбэг дэлбэг ундааг уулгасан. <p><br/>
<p> Тэр бас хаднаас урсгал ус гаргаж,Их усыг мөрөн шиг урсгасан. <p><br/>
<p> Гэсэн ч тэд Түүний эсрэг нүгэл үйлдэж,Цөлд Хамгийн Дээд Нэгэний эсрэг тэрслэхээ үргэлжлүүлсэн. <p><br/>
<p> Өөрсдийн шуналт хүслээр хоол хүнсийг гуйснаарТэд зүрхэндээ Бурханыг сорьсон. <p><br/>
<p> Тэгээд тэд Бурханы эсрэг ярьсан.Тэд “Бурхан цөлд ширээг бэлтгэж чадах уу? <p><br/>
<p> Харагтун, Тэрээр хадыг цохиж усыг оргилуулан гаргаж,Голыг дүүргэсэн чТэрээр бас талх өгч чадах болов уу?Тэр Өөрийн хүмүүст махыг бэлтгэж өгөх үү?” гэжээ. <p><br/>
<p> Тиймээс ЭЗЭН сонсож, уур хилэнгээр дүүрсэн.Иаковын эсрэг гал асаж,Израилийн эсрэг уур хилэн ч нэмэгджээ. <p><br/>
<p> Яагаад гэвэл тэд Бурханд итгээгүй,Түүний авралд ч найдаагүй. <p><br/>
<p> Харин Тэр дээр буй үүлсэд тушаан,Тэнгэрийн хаалгуудыг ч онгойлгосон. <p><br/>
<p> Тэр тэдний дээр идүүлэх маннагаар бороо оруулан,Тэдэнд тэнгэрээс хоол өгсөн. <p><br/>
<p> Хүн тэнгэр элч нарын талхыг идсэн.Тэр тэдэнд хоол хүнсийг хангалттайгаар илгээсэн. <p><br/>
<p> Тэрээр тэнгэрт дорнын салхийг үлээлгэж,Өөрийн хүч чадлаар өмнөдийн салхийг ч удирдсан. <p><br/>
<p> Тэр тэдэн дээр махыг тоос шороо мэт,Жигүүртэн шувуудыг далайн элс мэт буулгахдаа <p><br/>
<p> Тэднийг хуарангийнх нь дунд,Оршин суудаг газрынх нь эргэн тойронд унагаасан. <p><br/>
<p> Ийнхүү тэд идэж, сайн цадацгаасан бөгөөдТэрээр тэдэнд шунан хүссэн ёсоор нь өгчээ. <p><br/>
<p> Тэд шунал хүслээ хангахаас өмнө буюуХоол нь тэдний аманд байсаар байх зуур <p><br/>
<p> Бурханы уур хилэн тэдний эсрэг хандажТэдний хамгийн тарган хүмүүсээс заримыг алж,Израилийн шилдэг эрчүүдийг цохин унагасан. <p><br/>
<p> Ийм боловч тэд нүгэл хийсээр байж,Түүний гайхамшигт ажлуудад итгээгүй. <p><br/>
<p> Тиймээс Тэр тэдний өдөр хоногуудыг хоосон байдал дотор,Он жилүүдийг нь гэнэтийн аймшиг дотор дуусгасан. <p><br/>
<p> Тэр тэднийг алсан цагт тэд Түүнийг хайж,Түүнийг дахин чин сэтгэлээс хайсан. <p><br/>
<p> Бурхан тэдний хад байсныг,Мөн Хамгийн Дээд Бурхан тэдний Аврагч байсныг тэд санажээ. <p><br/>
<p> Харин тэд амаараа Түүнд бялдуучилжХэлээрээ Түүнд худал ярьсан. <p><br/>
<p> Учир нь тэдний зүрх Түүнд хандахдаа бат байгаагүй,Тэд ч Түүний гэрээнд үнэнч байгаагүй. <p><br/>
<p> Харин Тэр өршөөнгүй байн гэм бурууг уучилж, тэднийг устгаагүй.Тэр Өөрийн уурыг олонтаа барьж,Өөрийн бүхий л хилэнгээ хөдөлгөөгүй. <p><br/>
<p> Ийнхүү Тэр тэднийг зөвхөн махан бие,Өнгөрөн одоод дахин ирдэггүй салхи болохыг нь санажээ. <p><br/>
<p> Тэд цөлд Түүний эсрэг хичнээн их тэрсэлж,Говьд Түүнийг хичнээн их гашуудуулсан бэ! <p><br/>
<p> Тэд Бурханыг дахин дахин сорьж,Израилийн Ариун Нэгэнийг өвтгөсөн. <p><br/>
<p> Тэд Түүний хүч чадлыг,Түүний өөрсдийг нь өстнөөс аварсан өдрийг ч санаагүй. <p><br/>
<p> Тэр Өөрийн тэмдгүүдийг Египетэд,Өөрийн гайхамшгуудыг Зоаны хээр талд харуулж, <p><br/>
<p> Тэдний гол мөрнүүдийгМөн усны урсгалуудыг цус болгон хувиргаж,Тэднийг ууж чадахгүй болгосныг ч санаагүй. <p><br/>
<p> Тэр тэдний дунд тэднийг залгисан ялаан сүргийг,Мөн тэднийг устгасан мэлхийнүүдийг илгээсэн. <p><br/>
<p> Тэр бас тэдний тариаг дэвхрэгт,Тэдний хөдөлмөрийн үр шимийг царцаанд өгсөн. <p><br/>
<p> Тэр тэдний усан үзмийн моддыг мөндөрт,Инжрийн моддыг нь хяруунд цохиулсан. <p><br/>
<p> Тэр бас тэдний мал сүргийг мөндөрт,Тэдний хонин сүргийг аянганд ниргүүлсэн. <p><br/>
<p> Тэр тэдний дээр шатаж буй уур,Хилэн, зэвүүцэл болон гай зовлонгоо буюуХэсэг устгагч тэнгэр элч нарыг илгээсэн. <p><br/>
<p> Тэр Өөрийн ууранд зам зассан.Тэр тэдний сэтгэлийг үхлээс хэлтрүүлээгүй,Харин тэдний амийг гай гамшигт өгч, <p><br/>
<p> Египетийн бүх ууганыг буюуХамын майхан доторх хүч чадлынх нь охийг цохисон юм. <p><br/>
<p> Харин Тэр Өөрийнхөө хүмүүсийг хонь шиг хөтлөн гаргаж,Тэднийг цөлд хонин сүрэг мэт удирдсан. <p><br/>
<p> Тэр тэднийг айхгүй байхаар аюулгүйгээр удирдсан.Харин тэдний дайснууд далайн усанд автсан. <p><br/>
<p> Ингээд Тэр тэднийг Өөрийн ариун газарт,Баруун мутрынхаа авсан энэ уулархаг нутагт авчирсан. <p><br/>
<p> Тэр бас үндэстнүүдийг тэдний өмнөөс хөөн зайлуулж,Тэдэнд хэмжигчээр хуваан газрыг хуваарилан,Израилийн овгуудыг өөрсдийнх нь майхнуудад суулгасан. <p><br/>
<p> Гэвч тэд Хамгийн Дээд Бурханыг сорин, Түүний эсрэг тэрсэлж,Түүний гэрчлэлүүдийг сахилгүй, <p><br/>
<p> Харин өөрсдийн эцэг өвгөд шиг урван, мэхэлжээ.Тэд мэхлэгч нум шиг хазгай туссан. <p><br/>
<p> Учир нь тэд өөрсдийн мөргөлийн өндөрлөгүүдээр Түүнийг өдөж,Өөрсдийн сийлмэл хөргүүдээр Түүний хардалтыг хөдөлгөсөн. <p><br/>
<p> Бурхан сонсоод, уур хилэнгээр дүүрч,Израилийг ихэд үзэн ядсан. <p><br/>
<p> Ингээд Тэр Шило дахь орших газрыг буюуХүмүүсийн дунд босгосон майхныг орхиж, <p><br/>
<p> Өөрийн хүч чадлыг олзлолд,Өөрийн сүр жавхланг өстний гарт өгсөн. <p><br/>
<p> Тэр бас Өөрийн хүмүүсийг илдэнд тушааж,Өөрийн өвд уурласан. <p><br/>
<p> Түүний залуусыг гал залгиж,Онгон охидод нь хуримын дуу үгүй болов. <p><br/>
<p> Түүний тахилч нар илдэнд унаж,Түүний бэлэвсэн эмэгтэйчүүд уйлж ч чадсангүй. <p><br/>
<p> Дараа нь Эзэн нойрноос мэт,Дарсанд согтуурсан дайчин эр мэт сэржээ. <p><br/>
<p> Тэр Өөрийн өстнүүдийг цохин буцаасан .Тэр тэдэн дээр үүрдийн буруутгалыг тохсон. <p><br/>
<p> Тэр бас Иосефын майхныг хаяж,Ефраимын овгийг сонгоогүй, <p><br/>
<p> Харин Иуда овгийг,Өөрийн хайрласан Сион уулыг сонгосон. <p><br/>
<p> Тэр Өөрийн ариун газрыг өндөрлөг газрууд шиг,Мөнхөд бий болгосон газар шигээ барьж босгосон. <p><br/>
<p> Тэр бас Өөрийн зарц Давидыг сонгонХонины хашаанаас авсан. <p><br/>
<p> Хургатай хоньдыг даган явсан түүнийг ТэрӨөрийн хүмүүс болох Иаковыг болонӨөрийн өв болох Израилийг хариулуулахаар авчрав. <p><br/>
<p> Ингээд Давид тэднийг чин сэтгэлээс хариулж,Гарынхаа ураар тэднийг удирдсан.   <p><br/>
<p> Бурхан, үндэстнүүд Таны өв уруу иржээ.Тэд Таны ариун сүмийг бузарлажээ.Тэд Иерусалимыг балгас болгожээ. <p><br/>
<p> Тэд Таны зарц нарын цогцсуудыг тэнгэрийн шувуудад хоол болгон,Таны бурханлаг хүмүүсийн махан биеийг газрын араатнуудад өгсөн. <p><br/>
<p> Тэд цусаа Иерусалимын эргэн тойронд ус мэт урсгасан.Тэднийг оршуулах хэн ч байгаагүй. <p><br/>
<p> Бид өөрсдийн хөршүүдэд буруутан,Бидний эргэн тойронд байгсдад доог тохуу болсон. <p><br/>
<p> ЭЗЭН, хэдий болтол вэ? Та мөнхөд уурласаар байх уу?Таны хардалт гал шиг шатах уу? <p><br/>
<p> Өөрийн уур хилэнг Таныг мэддэггүй үндэстнүүд,Таны нэрийг дууддаггүй хаанчлалууд дээр асгаач. <p><br/>
<p> Учир нь тэд Иаковыг залгиж,Орших газрыг нь цөл болгосон. <p><br/>
<p> Бидний өвөг дээдсийн гэм бурууг бидний эсрэг бүү санаач.Бид маш дор орсон учирТаны өршөөлөөр биднийг хурдан угтан авахаар ирээч. <p><br/>
<p> Бидний авралын Бурхан, Өөрийн нэрийн алдрын төлөө бидэнд туслаач.Өөрийн нэрийн төлөө биднийг аварч, бидний гэмийг уучлаач. <p><br/>
<p> Юунд үндэстнүүд “Тэдний Бурхан хаана байна вэ?” гэж хэлэх ёстой вэ?Таны зарц нарын урссан цусны өс хонзонБидний нүдэнд үндэстнүүдийн дунд мэдэгдэх болтугай. <p><br/>
<p> Хоригдлуудын ёолох дуу Таны өмнө ирэг.Үхэхээр яллагдсан хүмүүсийг Өөрийн хүчний агуугаар хамгаалаач. <p><br/>
<p> Эзэн, Таныг буруутгасан буруутгалыгБидний хөршүүдэд өвөрт нь долоо дахин илүүгээр буцаан өгөөч. <p><br/>
<p> Тэгвэл Таны ард түмэн, Таны бэлчээрийн хонин сүрэг бидТанд мөнхөд талархана.Таны магтаалыг бид үеийн үед дамжуулна.   <p><br/>
<p> Иосефыг хонин сүрэг мэт удирддагИзраилийн хоньчин оо, чих тавин сонсооч.Херубуудын дээгүүр залрагч аа, гэрэлтээч. <p><br/>
<p> Ефраим, Бениамин болон Манассегийн өмнө Өөрийн хүчийг харуулан,Биднийг аврахаар ирээч! <p><br/>
<p> Бурхан, биднийг сэргээжӨөрийн нүүр царайг гэрэлтүүлээч,Тэгвэл бид аврагдах болно. <p><br/>
<p> Түмэн цэргийн Бурхан ЭЗЭН,Та хэдий болтол Өөрийн хүмүүсийн залбиралд уурлах вэ? <p><br/>
<p> Та тэднийг нулимсаар хооллож,Тэдэнд нулимсыг ихээр уулгасан. <p><br/>
<p> Та биднийг хөршийн маань маргааны бай болгодог бөгөөдДайснууд маань өөрсдийнхөн дундаа шоолон хөхөрдөг. <p><br/>
<p> Түмэн цэргийн Бурхан, биднийг сэрээж,Өөрийн нүүр царайг гэрэлтүүлээч,Тэгвэл бид аврагдах болно. <p><br/>
<p> Та усан үзмийн нэгэн модыг Египетээс гаргасан.Та үндэстнүүдийг хөөн гаргаж, түүнийг суулгасан. <p><br/>
<p> Та түүнд хөрсийг бэлтгэсэн бөгөөдТэр нь газарт гүнзгий үндэслэж, нутгийг дүүргэсэн. <p><br/>
<p> Түүний сүүдэр уулсыг бүрхсэн бөгөөдТүүний мөчрүүд Бурханы хуш шиг байв. <p><br/>
<p> Тэр мөчрөө далай хүртэл,Салаагаа Мөрөн хүртэл сунгасан. <p><br/>
<p> Замаар явж өнгөрөгч бүхэн жимсийг нь түүхээрЮунд Та түүний ханыг нураасан бэ? <p><br/>
<p> Ойн бодон гахай түүнийг идэж,Тал хээрт хөдөлдөг бүхэн түүгээр хооллодог. <p><br/>
<p> Түмэн цэргийн Бурхан, дахин эргэн ирээч, бид Танаас гуйж байна.Тэнгэрээс өнгийн харж, энэ усан үзмийн модыг болон <p><br/>
<p> Таны баруун мутрын тарьсан нахиаг ч арчлан,Өөрийнхөө төлөө бат бэх болгосон мөчрөө ч хараач. <p><br/>
<p> Тэр нь галд шатаж, тастуулсан.Таны нүүр зэмлэснээс болж тэд сөнөдөг. <p><br/>
<p> Таны гар Таны баруун гар тал дахь хүний дээр,Таны Өөрийнхөө төлөө бат бэх болгосон хүний хүүгийн дээр байх болтугай. <p><br/>
<p> Тэгвээс бид Танаас ухарч буцахгүй.Биднийг сэргээгээч, тэгвэл бид Таны нэрийг дуудна. <p><br/>
<p> Түмэн цэргийн Бурхан ЭЗЭН, биднийг сэргээгээч.Өөрийн нүүр царайг гэрэлтүүлээч,Тэгвэл бид аврагдах болно.   <p><br/>
<p> Бидний хүч чадал болох Бурханд баясгалантайгаар дуулагтун.Иаковын Бурханд баясгалантайгаар хашхирагтун. <p><br/>
<p> Дуу аялж, бөмбөр цохиж,Сонсголонт ятгыг босоо ятгатай хамт дуугарга. <p><br/>
<p> Бидний баярын өдөр, шинэ сар буюуТэргэл сартайд бүрээ үлээгтүн. <p><br/>
<p> Учир нь энэ бол Израильд зориулсан зарлиг,Иаковын Бурханы тогтоол юм. <p><br/>
<p> Тэрээр Египет нутаг даяар явж байсан үедээҮүнийг Иосефын дунд гэрчлэлийн төлөө байгуулсан.Би өөрийн мэдэхгүй хэлээ сонссон. <p><br/>
<p> “Би түүний мөрнөөс ачааг буулгаж,Түүний гарыг сагснаас чөлөөлсөн. <p><br/>
<p> Чи зовлон бэрхшээл дотроо хашхирсан бөгөөд Би чамайг аварсан.Би аянгын дууны нууц газраас чамд хариу өгсөн.Би чамайг Мерибагийн усны дэргэд туршсан.Села <p><br/>
<p> Миний хүмүүс ээ, сонсогтун, тэгвэл Би та нарыг гэрчилнэ.Израиль аа, чи Намайг сонссон ч болоосой! <p><br/>
<p> Та нарын дунд гаднын бурхан бүү байг.Та нар харийн бурханд бүү мөргө. <p><br/>
<p> Та нарыг Египет нутгаас удирдан гаргасанЭЗЭН Би бол та нарын Бурхан юм.Амаа том ангайлга, би түүнийг дүүргэнэ. <p><br/>
<p> Гэвч Миний хүмүүс Миний дууг сонсоогүй бөгөөдИзраиль ч Намайг дагаагүй. <p><br/>
<p> Иймээс Би тэднийг дур зоргоор нь явуулахаарЗүрхнийх нь зөрүүдлэлд тушаасан. <p><br/>
<p> Миний хүмүүс Намайг сонсож,Израиль Миний замаар явсан ч болоосой! <p><br/>
<p> Тэгвээс Би тэдний дайснуудыг хурдан дарж,Өөрийн мутрыг өстнүүдийнх нь эсрэг эргүүлэх байсан. <p><br/>
<p> ЭЗЭНийг үзэн ядагсад Түүнд дуулгавартай мэт дүр үзүүлэх байсан бөгөөдТэдний үе мөнхөд үргэлжлэхсэн. <p><br/>
<p> Би та нарыг улаан буудайн дээдээр хооллон,Хад чулуунаас гарах зөгийн балаар Би та нарыг хангах байсан”.   <p><br/>
<p> Бурхан Өөрийнхөө цуглаанд Өөрийн байрыг эзэлдэг.Тэрээр захирагчдын дунд шүүдэг. <p><br/>
<p> Хэдий болтол та нар шударга бусаар шүүж,Хорон муу хүнд тал засна вэ?Села <p><br/>
<p> Дорой хийгээд эцэггүй хүмүүсийг зөвтгө,Зовогсод хийгээд гачигдагсдад шударга ёсыг хайрла. <p><br/>
<p> Дорой болон гачигдагсдыг авар.Тэднийг хорон муу хүний гараас чөлөөл. <p><br/>
<p> Тэд мэддэггүй, ойлгодог ч үгүй.Тэд харанхуйд холхидог.Дэлхийн бүх сууриуд ганхсан. <p><br/>
<p> Би “Та нар бол бурхад,Та нар бүгдээрээ Хамгийн Дээд Нэгэний хөвгүүд юм. <p><br/>
<p> Гэсэн ч та нар хүн шиг үхэж,Ноёдын нэгтэй адил унах болно” гэв. <p><br/>
<p> Бурхан, босож, дэлхийг шүүгээч!Учир нь бүх үндэстнийг эзэмшигч нь Та юм.   <p><br/>
<p> Өө, Бурхан, бүү дуугүй байгаач.Өө, Бурхан, бүү дуугүй байгаач, бүү нам жим болооч. <p><br/>
<p> Харагтун, Таны дайснууд шуугьж,Таныг үзэн ядагчид толгойгоо өргөсөн. <p><br/>
<p> Тэд Таны хүмүүсийн эсрэг хорон санаатай төлөвлөгөөг гаргаж,Таны нандигнасан хүмүүсийн эсрэг хамтдаа хуйвалддаг. <p><br/>
<p> Тэд “Израилийн нэр дахин дурсагдахгүйн тулдОчиж, тэднийг үндэстнээр нь арчиж, үгүй болгоцгооё” гэцгээв. <p><br/>
<p> Тэд нэг оюун бодлоор хамтран хуйвалджээ.Таны эсрэг тэд гэрээ байгуулдаг. <p><br/>
<p> Едомын майхнууд болон ишмаелчууд,Моаб болон хагирчууд, <p><br/>
<p> Гебал, Аммон болон Амалек,Филист, Тирийн оршин суугчидтай хамт <p><br/>
<p> Ассири ч тэдэнтэй холбоо тогтоож,Тэд Лотын хүүхдүүдэд тус дэм болжээ.Села <p><br/>
<p> Тэдэнтэй Мидианд үйлдсэн шиг,Кишон голын урсгалын дэргэд Сисера ба Иабинд үйлдсэн шиг хандаач. <p><br/>
<p> Тэд Ен-дорт сөнөөж,Газарт хаягдах хог мэт болсон. <p><br/>
<p> Тэдний язгууртнуудыг Ореб ба Зееб шиг,Тэдний бүх ноёдыг Зеба ба Залмунна шиг болгооч. <p><br/>
<p> Тэд “Өөрсдөдөө зориуланБурханы бэлчээрийг эзэмшицгээе” гэцгээж байсан. <p><br/>
<p> Бурхан минь ээ, тэднийг хамхуул шиг,Салхинд хийсэх сүрэл мэт болгооч. <p><br/>
<p> Ойг шатаадаг гал шиг,Уулсыг шатаадаг дөл шиг <p><br/>
<p> Өөрийн хуй салхиар тэднийг хөөж,Өөрийн шуургаар тэднийг сүрдүүлээч. <p><br/>
<p> Тэд Таны нэрийг эрж хайдаг болохын тулдТэдний нүүрийг ичгүүрээр дүүргээч. <p><br/>
<p> Тэднийг мөнхөд ичгүүрт оруулан айлгаж,Тэднийг дорд болгон мөхөлд учруулаач. <p><br/>
<p> Ингэснээр тэд ЭЗЭН гэдэг нэртэй Та л ганцаарааБүх дэлхийн Хамгийн Дээд Нэгэн гэдгийг мэдэх болтугай. <p><br/>
<p> Өө, Түмэн цэргийн ЭЗЭН,Таны оршин суудаг газар хичнээн тааламжтай вэ! <p><br/>
<p> Миний сэтгэл ЭЗЭНий хашаа уруу тэмүүлэн, эрмэлздэг.Миний зүрх ба махан бие минь амьд Бурханд баясан хашхирна. <p><br/>
<p> Миний Хаан ба миний Бурхан,Түмэн цэргийн ЭЗЭН Таны тахилын ширээндБолжмор ч орших газраа,Хараацай ч өөрийн ангаахайнуудыг суулгах үүрийг олсон. <p><br/>
<p> Таны өргөөнд оршигчид юутай ерөөлтэй вэ!Тэд үргэлж Таныг магтаж байна.Села <p><br/>
<p> Хүч нь Таны дотор,Зүрхэнд нь Сион уруу хөтлөх замууд байх хүн юутай ерөөлтэй вэ! <p><br/>
<p> Нулимсны хөндийгөөр туулан гарахдаа тэд түүнийг булаг болгодог.Эрт орох бороо ч мөн түүнийг ерөөдөг. <p><br/>
<p> Тэд Сионд Бурханы өмнө үзэгдэнХүчээс хүч уруу хүрдэг. <p><br/>
<p> Өө, Түмэн цэргийн Бурхан ЭЗЭН, миний залбирлыг сонсооч.Өө, Иаковын Бурхан, чих тавин чагнаач.Села <p><br/>
<p> Хараач, бидний бамбай болсон Бурхан,Өөрийн тосолсон хүний нүүр уруу хараач. <p><br/>
<p> Учир нь Таны хашаан дахь нэг өдөр гадна байх мянган өдрөөс ч дээр юм.Би хорон муугийн майхнуудад оршин суухаасӨөрийн Бурханы өргөөний босгон дээр зогсохсон. <p><br/>
<p> Учир нь ЭЗЭН Бурхан бол нар болон бамбай юм.ЭЗЭН нигүүлсэл болон алдрыг өгдөг.Тэрээр шулуун шударгаар явагчдаас ямар ч сайн юмыг нуун дарагдуулдаггүй. <p><br/>
<p> Өө, Түмэн цэргийн ЭЗЭН, Танд итгэдэг хүн юутай ерөөлтэй вэ!   <p><br/>
<p> Өө, ЭЗЭН, Та Өөрийн нутагт ивээлээ үзүүлсэн.Та Иаковын олзлогдогсдыг буцааж ирүүлсэн. <p><br/>
<p> Та Өөрийн ард түмний гэм бурууг уучилсан.Та тэдний бүх нүглийг далдалсан.Села <p><br/>
<p> Та Өөрийн бүх уур хилэнг зайлуулсан.Та Өөрийн шатаж буй уураас эргэн буцсан. <p><br/>
<p> Өө, бидний авралын Бурхан, биднийг сэргээж,Бидэнд хандсан Өөрийн уур хилэнг зогсоогооч. <p><br/>
<p> Та бидэнд мөнхөд уурлах уу?Та бүх үеийнхэнд Өөрийн уурыг үргэлжлүүлсээр байх уу? <p><br/>
<p> Таны хүмүүс Танд баярлахын тулдТа Өөрөө биднийг сэргээхгүй гэж үү? <p><br/>
<p> Өө, ЭЗЭН, Өөрийн хайр энэрлийг бидэнд үзүүлж,Өөрийн авралыг бидэнд хайрлаач. <p><br/>
<p> Бурхан ЭЗЭНий айлдахыг би сонсоно.Учир нь Тэр Өөрийн ард түмэн буюу Өөрийн бурханлаг хүмүүст амар тайвныг айлдана.Харин тэднийг мунхаглал уруу буцахыг үл зөвшөөрье. <p><br/>
<p> Бидний газар нутагт алдар оршихын тулдТүүний аврал Түүнээс эмээгчдэд үнэхээр ойр байна. <p><br/>
<p> Хайр энэрэл болон үнэн хамтдаа уулзжээ.Зөв шударга болон амар тайван бие биеэ үнсжээ. <p><br/>
<p> Үнэн газраас оргилон,Зөв шударга байдал тэнгэрээс өнгийн хардаг. <p><br/>
<p> Үнэндээ ЭЗЭН сайныг өгөх бөгөөдБидний газар нутаг ургацаа ургуулна. <p><br/>
<p> Зөв шударга байдал Түүний өмнө явж,Түүний алхмуудыг зам дээр тавина.   <p><br/>
<p> Өө, ЭЗЭН чих тавин надад хариулаач.Учир нь би зовж, гачигдаж байна. <p><br/>
<p> Би бурханлаг хүн учир сэтгэлийг минь хамгаалаач.Өө, миний Бурхан Та Өөрт тань итгэдэг Өөрийн зарцыг авраач. <p><br/>
<p> Өө, Эзэн, намайг нигүүлсээч,Учир нь Тан уруу хандан Би өдөржин хашхирдаг. <p><br/>
<p> Өөрийн зарцын сэтгэлийг баярлуулаач,Учир нь Эзэн Тан уруу би сэтгэлээ өргөдөг. <p><br/>
<p> Учир нь Эзэн Та сайн бөгөөд уучлахад бэлэн,Таныг дуудагч бүгдэд хайр энэрлээр элбэг баян. <p><br/>
<p> Өө, ЭЗЭН, миний залбирлыг чих тавин чагнаач.Миний гуйлтуудын дуунд анхаарал тавиач! <p><br/>
<p> Өөрийн зовлонгийн өдөр би Таныг дуудна,Учир нь Та надад хариулна. <p><br/>
<p> Өө, ЭЗЭН, бурхдын дунд Тан шиг хэн ч үгүй,Таных шиг үйлс ч байхгүй. <p><br/>
<p> Өө, ЭЗЭН, Таны бүтээсэн бүх улс үндэстэн ирж,Таны өмнө хүндэтгэн мөргөж,Таны нэрийг алдаршуулна. <p><br/>
<p> Учир нь Та бол аугаа бөгөөд гайхамшигт үйлсийг үйлддэг.Та ганцаараа л Бурхан юм. <p><br/>
<p> Өө, ЭЗЭН, Өөрийн замыг надад зааж өгөөч.Би Таны үнэнээр явах болно.Таны нэрээс эмээхээр зүрхийг нэгтгээч. <p><br/>
<p> Миний Бурхан ЭЗЭН, би бүх зүрхээрээ Танд талархаж,Таны нэрийг мөнхөд алдаршуулна. <p><br/>
<p> Учир нь надад хандсан Таны хайр энэрэл аугаа бөгөөдТа миний сүнсийг Үхэгсдийн орны гүнээс аварсан. <p><br/>
<p> Өө, Бурхан, бардамнагч хүмүүс миний эсрэг босож,Хүчирхийлэгч хүмүүсийн бүлэглэл миний амийг хайсан бөгөөдТэд Таныг өөрсдийнхөө өмнө залаагүй. <p><br/>
<p> Харин ЭЗЭН Та бол өршөөлт, нигүүлсэлт,Уурлахдаа удаан, хайр энэрэл болон үнэнээр элбэг баян Бурхан юм. <p><br/>
<p> Над уруу эргэж, намайг нигүүлсээч.Өөрийн зарцад Өөрийн хүчийг өгч,Шивэгчнийхээ хүүг авраач. <p><br/>
<p> Намайг үзэн ядагчид хараад ичихийн тулдСайны төлөөх тэмдгийг надад үзүүлээч.Учир нь ЭЗЭН Та надад туслан, намайг тайвшруулсан. <p><br/>
<p> Түүний суурь ариун ууланд бий. <p><br/>
<p> ЭЗЭН Сионы дааман хаалгуудыгИаковын оршин суух газруудаас илүүгээр хайрладаг. <p><br/>
<p> Бурханы хот оо,Чиний талаар алдартай юмс яригддаг.Села <p><br/>
<p> “Намайг мэдэгчдийн дунд би Рахаб болон Вавилоныг дурдана.Харагтун, Филист ба Тир Етиопын хамт«Энэ нэгэн тэнд төрсөн» гэнэ”. <p><br/>
<p> Харин Сионы тухай“Энэ хүн ба тэр хүн түүний дотор төрсөн” гэж хэлэгдэнэ.Хамгийн Дээд Нэгэн Өөрөө түүнийг байгуулна. <p><br/>
<p> ЭЗЭН хүмүүсийг бүртгэх үедээ тоолж,“Энэ нэгэн тэнд төрсөн” гэнэ.Села <p><br/>
<p> Тэгээд дуулдаг хүмүүс лимбэ тоглодог хүмүүсийн хамт“Миний бүх эх булгууд чамд бий” гэнэ. <p><br/>
<p> Өө, ЭЗЭН, миний авралын Бурхан,Би өдрөөр болон шөнө ч Таны өмнө хашхирсан. <p><br/>
<p> Миний залбирлыг Өөрийнхөө өмнө авчраач.Миний хашхиралтад чихээ тавиач. <p><br/>
<p> Учир нь миний сэтгэл зовлон бэрхшээлийг хангалттай авсан бөгөөдАмь минь Үхэгсдийн оронд ойртсон. <p><br/>
<p> Би доошоо нүх уруу буугчдын дунд тоологдсон.Би хүч чадалгүй хүнтэй адил, <p><br/>
<p> Үхэгсдийн дунд хаягдсан,Булшинд тавигддаг үхдэлтэй адил болсон.Та тэднийг дахин санахгүй бөгөөдТэд Таны мутраас таслагдсан. <p><br/>
<p> Та намайг хамгийн гүнзгий нүхэнд,Харанхуй газруудад, гүнд тавьсан. <p><br/>
<p> Таны уур хилэн намайг хүндээр дарсан бөгөөдТа Өөрийн бүх давалгаагаар намайг зовоосон.Села <p><br/>
<p> Та миний танилуудыг надаас холдуулсан.Та намайг тэдэнд жигшүүрт зүйл болгосон.Би түгжигдсэн бөгөөд гарч чадахгүй болсон. <p><br/>
<p> Гай зовлонгоос болж нүд минь ч сульдсан.Өө, ЭЗЭН, би Таныг өдөр бүр дуудсан.Би Тан уруу гараа сунгасан. <p><br/>
<p> Та үхэгсдэд зориулсан гайхамшгуудыг үйлдэх үү?Үхэгсдийн сүнснүүд босоод, Таныг магтах уу? <p><br/>
<p> Таны хайр энэрэл булшинд,Таны итгэлтэй байдал сүйрлийн газарт тунхаглагдах уу? <p><br/>
<p> Таны гайхамшгууд харанхуйд мэдэгдэх үү?Таны зөв шударга байдал марталтын газар мэдэгдэх үү? <p><br/>
<p> Харин ЭЗЭН, би тусламж гуйн Тан уруу хашхирсан бөгөөдӨглөөд миний залбирал Таны өмнө ирдэг. <p><br/>
<p> Өө, ЭЗЭН, Та юунд сэтгэлийг минь хаяна вэ?Юунд Та надаас нүүрээ нууна вэ? <p><br/>
<p> Би залуугаасаа зовж, үхэх шахсан.Би Таны аймшгуудыг амсдаг. Би тэвдэж байна. <p><br/>
<p> Таны шатаж буй уур хилэн миний дээгүүр өнгөрсөн.Таны аймшгууд намайг сөнөөсөн. <p><br/>
<p> Тэдгээр нь намайг ус мэт өдөржин хүрээлсэн.Тэд хамтдаа намайг бүсэлсэн. <p><br/>
<p> Та амраг хайрт болон анд нөхрийг надаас холдуулсан.Танилууд минь ч харанхуйд байна.   <p><br/>
<p> Би ЭЗЭНий хайр энэрлийн тухай мөнхөд дуулна.Бүх үеийнхэнд би Таны итгэлтэй байдлыг амаараа мэдүүлнэ. <p><br/>
<p> Учир нь би “Хайр энэрэл мөнхөд байгуулагдана.Та Өөрийн итгэлтэй байдлыг тэнгэрүүд дээр тогтооно” гэв. <p><br/>
<p> “Би Өөрийн сонгосон нэгэнтэй гэрээ байгуулсан.Би Өөрийн зарц Давидад тангарагласан, <p><br/>
<p> Би чиний үрийг мөнхөд тогтоож,Чиний хаан ширээг бүх үеийнхэнд байгуулна”.Села <p><br/>
<p> Өө, ЭЗЭН, тэнгэрүүд Таны гайхамшгуудыг магтана.Мөн ариун хүмүүсийн чуулганд Таны итгэлтэй байдлыг ч магтана. <p><br/>
<p> Учир нь тэнгэрт хэнийг ЭЗЭНтэй харьцуулж болох вэ?Чадалтнуудын хөвгүүдийн дундаас хэн нь ЭЗЭНтэй адил вэ? <p><br/>
<p> Тэр бол ариун хүмүүсийн чуулганд агуугаар эмээгдэх Бурхан,Өөрийг нь тойрч буй бүхнээс илүү сүрдэм юм. <p><br/>
<p> Түмэн цэргийн Бурхан ЭЗЭН, хэн Тантай адил вэ, хүчит ЭЗЭН?Таны итгэлтэй байдал ч Таныг тойрон байдаг. <p><br/>
<p> Та далайн догшролтыг захирдаг.Давалгаанууд нь босоход Та номхруулдаг. <p><br/>
<p> Та Өөрөө Рахабыг алагдсан хүн шиг бяц дарсан.Та Өөрийн дайснуудыг хүчит мутраараа тараасан. <p><br/>
<p> Тэнгэрүүд бол Таных, газар ч бас Таных.Ертөнц ба түүнийг бүрдүүлж буй бүхнийг Та байгуулсан. <p><br/>
<p> Өмнөд ба умардыг Та бүтээсэн.Табор ба Хермон Таны нэрд баяртайгаар хашхирдаг. <p><br/>
<p> Та хүчит мутартай.Таны гар хүчтэй, Таны баруун гар өргөмжлөгдсөн. <p><br/>
<p> Зөв шударга ба шударга ёс бол Таны сэнтийн суурь юм.Хайр энэрэл ба үнэн Таны өмнө явдаг. <p><br/>
<p> Баярт дууг мэддэг ард түмэн юутай ерөөлтэй вэ!Өө, ЭЗЭН, тэд Таны нүүр царайны гэрэлд алхдаг. <p><br/>
<p> Таны нэрд тэд өдөржин баярлаж,Таны зөв шударгаар тэд өргөмжлөгддөг. <p><br/>
<p> Учир нь Та бол тэдний хүч чадлын алдар бөгөөдТаны ивээлээр бидний эвэр өргөмжлөгдсөн байдаг. <p><br/>
<p> Учир нь бидний бамбай бол ЭЗЭНийх бөгөөдИзраилийн Ариун Нэгэн бол бидний Хаан. <p><br/>
<p> Нэг удаа Та Өөрийн ариун хүмүүст үзэгдэл дотор айлдаж,“Би хүч чадалт нэгэнд тусламж өгсөн.Би ард түмнээс шилж сонгосон нэгнийг өргөмжилсөн. <p><br/>
<p> Би Өөрийн зарц Давидыг олсон.Өөрийн ариун тосоор Би түүнийг тосолсон. <p><br/>
<p> Миний гар түүнтэй хамт байж,Миний мутар ч бас түүнийг хүчтэй болгоно. <p><br/>
<p> Дайсан түүнээс нэхэн шаардаж чадахгүй,Хорон муугийн хүү ч түүнийг зовоож чадахгүй. <p><br/>
<p> Харин Би түүний өмнө өстнүүдийг нь бяцалж,Түүнийг үзэн ядагчийг бут цохино. <p><br/>
<p> Миний итгэлтэй байдал ба Миний хайр энэрэл түүнтэй хамт байх бөгөөдМиний нэр дээр түүний эвэр өргөмжлөгдөнө. <p><br/>
<p> Би бас түүний гарыг далай дээр,Түүний баруун гарыг гол мөрөнгүүд дээр байлгана. <p><br/>
<p> Тэр Над уруу «Та бол миний Эцэг,Миний Бурхан болон миний авралын хад» гэж хашхирна. <p><br/>
<p> Би мөн түүнийг ууган хүү,Газар дэлхийн хаадаас хамгийн дээд хаан болгоно. <p><br/>
<p> Би Өөрийн хайр энэрлээ түүний төлөө мөнхөд хадгалж,Өөрийн гэрээг ч түүнд батжуулна. <p><br/>
<p> Ингээд Би түүний үр удмыг мөнхөд тогтоож,Түүний сэнтийг тэнгэрийн өдрүүд мэт болгоно. <p><br/>
<p> Хэрэв түүний хөвгүүд Миний хуулийг мартаж,Миний шүүлтийн дагуу явахгүй бол, <p><br/>
<p> Хэрэв тэд Миний тогтоолуудыг зөрчиж,Миний тушаалуудыг биелүүлэхгүй бол, <p><br/>
<p> Би тэдний алдаа зөрчлийг таягаараа,Тэдний гэм бурууг саваагаар шийтгэнэ. <p><br/>
<p> Харин Би Өөрийн хайр энэрлийг түүнээс таслахгүй,Итгэлгүйгээр ч үйлдэхгүй. <p><br/>
<p> Өөрийн гэрээг би зөрчихгүй,Амнаас гарсан авиагаа өөрчлөхгүй. <p><br/>
<p> Би Өөрийн ариун байдлаар нэгэнтээ тангарагласан бөгөөдБи Давидад худал хэлэхгүй. <p><br/>
<p> Түүний үр удам нь мөнхөд амьдарч,Түүний сэнтий Миний өмнөх нар шиг байна. <p><br/>
<p> Тэр нь сар шиг мөнхөд байхаар тогтоогдох бөгөөдТэнгэрийн гэрч итгэмжит юм” гэв.Села <p><br/>
<p> Харин Та хаян, татгалзаж,Өөрийн тослогдогчийн эсрэг хилэнгээр дүүрэн байв. <p><br/>
<p> Та Өөрийн зарцын гэрээг хайхраагүй.Та түүний титмийг шороонд бузарласан. <p><br/>
<p> Та түүний бүх ханыг эвдсэн.Та түүний бат цайзуудыг сүйрүүлсэн. <p><br/>
<p> Замаар өнгөрөн явагч бүхэн түүнийг тоносон.Тэр өөрийн хөршүүдэд буруутгагдсан. <p><br/>
<p> Та түүний өстнүүдийн баруун гарыг өргөмжилсөн.Та бүх дайснуудыг нь баярлуулсан. <p><br/>
<p> Та бас илднийх нь ирийг мохоож,Түүнийг тулалдаанд бат зогсож чадахгүй болгосон. <p><br/>
<p> Та түүний сүр жавхланг дуусган,Түүний сэнтийг газарт хөмрөв. <p><br/>
<p> Та түүний залуу насны өдрүүдийг богиносгосон.Та түүнийг ичгүүрээр нөмрүүлсэн.Села <p><br/>
<p> Өө, ЭЗЭН, хэдий болтол вэ?Та Өөрийгөө мөнхөд нуух уу?Таны уур хилэн гал мэт шатах уу? <p><br/>
<p> Миний амьдралын хугацааг санаач.Та хүний хөвгүүдийг юунд дэмий хоосон бүтээгээ вэ! <p><br/>
<p> Ямар хүн үхлийг үзэлгүй амьдарч чадах вэ?Тэрээр өөрийн сэтгэлийг Үхэгсдийн орны эрхшээлээс аварч чадах уу?Села <p><br/>
<p> Өө, Эзэн, итгэлтэй байдал дотроо Таны Давидад тангарагласанУрьдын хайр энэрэл тань хаана байна вэ? <p><br/>
<p> Өө, Эзэн, Өөрийн зарц нарын доромжлолыг санаач.Би өвөртөө бүх олон түмний доромжлолыг хэрхэн тээдгийг ч санаач. <p><br/>
<p> Өө, ЭЗЭН, тэдгээрээр Таны дайснууд доромжлон,Тэдгээрээр тэд Таны тослогдогчийн алхам бүрийг доромжилсон.   <p><br/>
<p> Өө, Эзэн, Та үеийн үед бидний орших газар байсан билээ. <p><br/>
<p> Уулс бий болохоос ч өмнө,Таныг дэлхий ба ертөнцийг төрүүлэхээс ч өмнө,Үүрдээс үүрд мөнх хүртэл Та бол Бурхан. <p><br/>
<p> Та хүнийг тоос шороо уруу нь буцаан,Айлдахдаа “Хүний хүүхдүүд ээ, буцагтун” гэдэг. <p><br/>
<p> Учир нь Таны мэлмийд мянган жил болӨнгөрөн одож буй өчигдөр мэт,Эсвэл шөнийн манаа мэт буюу. <p><br/>
<p> Та тэднийг үерийн ус шиг хамсан бөгөөд Тэд нойронд автжээ.Өглөөд тэд шинээр соёолон буй өвс мэт байдаг. <p><br/>
<p> Өглөө тэр нь цэцэглэж, шинээр соёолдог.Үдэш дөхөхөд тэр нь хагдран хатдаг. <p><br/>
<p> Учир нь бид Таны уур хилэнгээр шатаагдаж,Таны уур хилэнгээс бид айсан. <p><br/>
<p> Та бидний гэм бурууг Өөрийнхөө өмнө,Бидний нууцыг Өөрийн оршихуйн гэрэлд байрлуулсан. <p><br/>
<p> Учир нь бүх өдрүүд маань Таны хилэнгийн дунд өнгөрсөн.Бид санаа алдах мэт он жилүүдээ дуусгасан. <p><br/>
<p> Бидний амьдралын өдөр хоногууд далан жил юм.Эсвэл хэрэв хүч чадалтай бол наян жил,Гэвч тэдгээрийн оргил нь зүдгүүр, уй гашууд өнгөрдөг.Учир нь удалгүй энэ нь ч өнгөрч, бид нисэн оддог. <p><br/>
<p> Таны уурын хүч чадлыг болонТанаас эмээх хэр хэмжээгээр Таны хилэнг хэн ойлгодог вэ? <p><br/>
<p> Иймээс бид Танд мэргэн зүрхийг өргөхийн тулдӨөрсдийнхөө өдрүүдийг тоолохыг бидэнд зааж өгөөч. <p><br/>
<p> Өө, ЭЗЭН, буцаж ирээч. Хэдий болтол вэ?Өөрийн зарц нарыг өрөвдөөч. <p><br/>
<p> Биднийг баясгалантайгаар дуулж, насан туршид баярлан байхын тулдӨглөөд биднийг Өөрийн хайр энэрлээр хангаач. <p><br/>
<p> Биднийг зүдрээсэн өдрийнхөө тоогоор болонБидний хор хохирол үзсэн жилүүдийн тоогоор биднийг баярлуулаач. <p><br/>
<p> Өөрийнхөө үйлсийг зарц нартаа,Өөрийнхөө сүр жавхланг хүүхдүүдэд нь үзүүлээч. <p><br/>
<p> Бидний Бурхан Эзэний ивээл бидэн дээр байх болтугай.Бидний гарын үйлсийг бидний төлөө бат тогтоогооч,Тийм ээ, бидний гарын үйлсийг бат тогтоогооч.   <p><br/>
<p> Хамгийн Дээд Нэгэний халхавчинд оршигч нэгэнТөгс Хүчит Нэгэний сүүдэр дор амьдарна. <p><br/>
<p> Би ЭЗЭНд хандан “Миний хоргодох газар, миний бат цайз,Миний итгэдэг Бурхан минь” гэнэ. <p><br/>
<p> Учир нь чамайг анчны урхинаас,Бас үхлийн тахлаас авардаг нэгэн бол Тэр юм. <p><br/>
<p> Тэр чамайг өдөөрөө хучих бөгөөдТүүний жигүүр дор чи хоргодох болно.Түүний итгэлтэй байдал бол бамбай болон бэхлэлт юм. <p><br/>
<p> Чи шөнийн аймшгаас ч,Өдөр исгэрэх сумнаас ч айхгүй. <p><br/>
<p> Мөн харанхуйд явагч тахлаас ч,Үд дунд цөлжүүлэх мөхлөөс ч айхгүй. <p><br/>
<p> Мянган хүн чиний дэргэд,Түмэн хүн чиний баруун гар талд унавч,Энэ нь чамд халдахгүй. <p><br/>
<p> Чи зөвхөн нүдээрээ хараад лХорон муу хүнд өгөх хариуг үзэх болно. <p><br/>
<p> Учир нь чи миний хоргодох газар болох ЭЗЭНийг буюуХамгийн Дээд Нэгэнийг орших газраа болгосон юм. <p><br/>
<p> Ямар ч хор хөнөөл чамд учрахгүй,Ямар ч гамшиг чиний майханд ойртохгүй. <p><br/>
<p> Учир нь бүх замд чамайг хамгаалахын тулдТэр Өөрийн тэнгэр элч нарт чиний талаар тушаал өгнө. <p><br/>
<p> Чамайг хөлөө чулуунд цохичих вий гэсэндээТэд чамайг гар дээрээ өргөн явна. <p><br/>
<p> Чи арслан, наж могойг гишгэж,Залуу арслан, могойг хөлөөрөө дэвсэлнэ. <p><br/>
<p> “Тэр Намайг хайрласан учраас Би түүнийг аварна.Тэр Миний нэрийг мэдсэн учраас Би түүнийг өргөмжилнө. <p><br/>
<p> Тэр Намайг дуудах бөгөөд Би түүнд хариулна.Саад бэрхшээлтэй үед Би түүнтэй хамт байна.Би түүнийг аварч, хүндлэх болно. <p><br/>
<p> Би түүнийг урт амьдралаар хангаж,Түүнд Өөрийн авралыг үзүүлнэ. <p><br/>
<p> Өө, Хамгийн Дээд Нэгэн, ЭЗЭНд талархлыг өргөнТаны нэрд магтан дуулах нь сайн юм. <p><br/>
<p> Өглөө Таны хайр энэрлийг,Шөнөөр Таны итгэлтэй байдлыг <p><br/>
<p> Арван утаст ятга болон босоо ятгаар,Ятгын ая дуугаар тунхаглах нь ч сайн. <p><br/>
<p> Учир нь ЭЗЭН Та хийсэн зүйлсээрээ намайг баярлуулсан бөгөөдБи Таны гарын үйлсийн улмаас баясгалантайгаар дуулна. <p><br/>
<p> Өө, ЭЗЭН, Таны үйлс хичнээн агуу вэ!Таны бодлууд гүн гүнзгий юм. <p><br/>
<p> Мунхаг хүн ч мэдэхгүй,Тэнэг хүн ч үүнийг ухаарахгүй. <p><br/>
<p> Энэ нь хорон муу хүн өвс шиг соёолж,Гэм бурууг үйлдэгчид бүгд цэцэглэхэдТэд мөнхөд устгагдахын тулд ч байсан ажгуу. <p><br/>
<p> Харин ЭЗЭН Та бол мөнхөд эрхэм дээд юм. <p><br/>
<p> Учир нь үзтүгэй ЭЗЭН, Таны дайснууд,Учир нь үзтүгэй, Таны дайснууд сөнөнө.Гэм бурууг үйлдэгчид бүгд тараагдах болно. <p><br/>
<p> Харин Та миний эврийг зэрлэг үхрийнх мэт өргөмжилсөн.Би шинэхэн тосоор тослогдсон. <p><br/>
<p> Миний нүд дайснууд уруу минь харж,Миний чих миний эсрэг босогч хорон муу хүмүүсийн тухай сонсдог. <p><br/>
<p> Зөв шударга хүн далдуу мод шиг цэцэглэж,Ливан дахь хуш мод шиг ургана. <p><br/>
<p> ЭЗЭНий өргөөнд суулгагдсанТэд бидний Бурханы хашаануудад цэцэглэнэ. <p><br/>
<p> Тэд хөгширсөн ч жимс гаргана.Тэд шүүслэг ба ногоон байна. <p><br/>
<p> Энэ нь ЭЗЭН шулуун шударга гэдгийг тунхаглахын тулд юм.Тэр бол миний хад бөгөөд Түүн дотор шударга бус юм гэж үгүй.  <p><br/>
<p> ЭЗЭН захирдаг. Тэрээр сүр жавхлангаар хувцасласан юм.ЭЗЭН Өөрийгөө хүч чадлаар хувцаслаж бүсэлсэн.Үнэхээр дэлхий бат бэх тогтсон бөгөөд ганхахгүй. <p><br/>
<p> Таны сэнтий эрт дээр үеэс тогтсон.Та өнө мөнхөөс байсан. <p><br/>
<p> Өө, ЭЗЭН, их ус өндөрсгөж,Их ус дуугаа өндөрсгөсөн.Их ус давалгаануудаа өргөдөг. <p><br/>
<p> Их усны нүргээн шуугианаас,Далайн хүчит давалгаануудаас чӨндөрт буй ЭЗЭН илүү хүчтэй. <p><br/>
<p> Таны гэрчлэлүүд маш үнэн юм.Өө, ЭЗЭН, ариун байдал Таны өргөөнд үүрд мөнхөд зохистой.   <p><br/>
<p> Өшөө авалтын Бурхан болох ЭЗЭН,Өшөө авалтын Бурхан, гэрэлтээч! <p><br/>
<p> Дэлхийн Шүүгч ээ, босож,Бардамнагчдад нөхөн төлөөч. <p><br/>
<p> Хэдий болтол хорон муу хүмүүс, ЭЗЭН,Хэдий болтол хорон муу хүмүүс баярлаж цэнгэх вэ? <p><br/>
<p> Тэд цацаж, дээрэлхүү үгс ярьдаг.Хууль бусыг үйлдэгчид бүгд өөрсдөөрөө бахархдаг. <p><br/>
<p> Өө, ЭЗЭН, тэд Таны хүмүүсийг бяцалж,Таны өв залгамжлалыг зовоодог. <p><br/>
<p> Тэд бэлэвсэн эмэгтэй ба харь хүнийг алж,Өнчнийг ч хороодог. <p><br/>
<p> Тэд “ЭЗЭН хардаггүй,Иаковын Бурхан анхаардаггүй” гэв. <p><br/>
<p> Ард түмний дундах мунхгууд аа, анхаараарай.Тэнэгүүд ээ, та нар хэзээ ухаарах юм бэ? <p><br/>
<p> Чихийг бүтээсэн Тэрээр сонсохгүй гэж үү?Нүдийг бүтээсэн Тэрээр харахгүй гэж үү? <p><br/>
<p> Үндэстнүүдийг гэсгээдэг,Хүнд эрдэм мэдлэгийг заадаг Тэрээр зэмлэхгүй гэж үү? <p><br/>
<p> ЭЗЭН хүний бодлуудыг хийгээдТэдгээр нь дэмий хоосон болохыг мэднэ. <p><br/>
<p> Өө, ЭЗЭН, Таны гэсгээдэг,Таны Өөрийн хуулиа заадаг хүн ерөөлтэй еэ! <p><br/>
<p> Ингэснээр хорон муу хүнд нүх ухах хүртэлТа түүнийг зовлонгийн өдрөөс ангижруулан тайвныг өгнө. <p><br/>
<p> Учир нь ЭЗЭН Өөрийн ард түмнийг хаяхгүй,Өөрийн өвийг ч орхихгүй. <p><br/>
<p> Учир нь шүүх дахин зөв шударга болж,Зүрхээрээ шулуун бүгд түүнийг дагана. <p><br/>
<p> Хэн мууг үйлдэгчийг эсэргүүцэн Миний төлөө босох вэ?Хэн гэм нүгэл үйлдэгчийг эсэргүүцэн Миний төлөө зогсох вэ? <p><br/>
<p> Хэрэв ЭЗЭН надад тус болоогүйсэн болМиний сэтгэл удахгүй чимээгүйн дунд оршихсон. <p><br/>
<p> Хэрэв би “Миний хөл хальтирсан” гэж хэлэх ёстой байсан бол,Өө, ЭЗЭН, Таны хайр энэрэл намайг түших байсан. <p><br/>
<p> Миний дотор санаа зовсон бодлууд олшироходТаны тайтгарлууд миний сэтгэлийг баясгадаг. <p><br/>
<p> Зарлигийн эсрэг бузар мууг сэдэгчдийн буюуСүйрлийн сэнтий Тантай эвсэж чадах уу? <p><br/>
<p> Тэд хамтдаа зөв шударга хүмүүсийн амийн эсрэг бүлэглэж,Гэмгүй хүнд үхлийн ял өгдөг. <p><br/>
<p> Харин ЭЗЭН миний бат цайз,Миний Бурхан миний хоргодох хад байсаар ирсэн. <p><br/>
<p> Тэр тэдний гэм нүглийг өөрсөд дээр нь авчирсан бөгөөдТэднийг бузар муугийнх нь дотор устгана.Бидний Бурхан ЭЗЭН тэднийг устгана.   <p><br/>
<p> Ирэгтүн, ЭЗЭНд баясалтайгаар дуулцгаан,Авралынхаа хаданд баяртайгаар хашхирцгаая. <p><br/>
<p> Түүний өмнө талархалтайгаар ирж,Түүнд дууллуудаар баяртайгаар хашхирцгаая. <p><br/>
<p> ЭЗЭН бол аугаа их Бурхан бөгөөдБүх бурхдын дээд аугаа Хаан юм. <p><br/>
<p> Дэлхийн гүн газрууд Түүний гарт байдаг бөгөөдУулсын шовх оройнууд ч бас Түүнийх. <p><br/>
<p> Далай ч Түүнийх. Учир нь Тэрээр түүнийг бүтээсэн Нэгэн бөгөөдТүүний мутар хуурай газрыг ч дүрсэнд оруулсан. <p><br/>
<p> Ирэгтүн, мөргөж, бөхийн,Биднийг бүтээгч ЭЗЭНий өмнө өвдөг сөгдөцгөөе. <p><br/>
<p> Учир нь ЭЗЭН бол бидний Бурхан бөгөөдБид Түүний хариулдаг хүмүүс, Түүний мутрын хонин сүрэг юм.Өнөөдөр та нар Түүний дууг сонссон бол <p><br/>
<p> Мерибад болсны адил,Цөлд Массагийн өдөр болсны адил зүрхээ бүү хатууруул. <p><br/>
<p> “Та нарын эцэг өвгөд сориход,Миний үйлсийг харсан хэрнээ Намайг шалгахад нь <p><br/>
<p> Дөчин жилийн турш Би тэр үеийнхэнд цухалдаж,Тэднийг зүрхэндээ төөрөлдсөн бөгөөдМиний замуудыг мэддэггүй хүмүүс хэмээн айлдсан. <p><br/>
<p> Тиймээс Би уурандааҮнэхээр тэд Миний амралт уруу орохгүй хэмээж андгайлсан”.   <p><br/>
<p> ЭЗЭНд шинэ дууг дуулагтун.Бүх дэлхий ЭЗЭНд дуулагтун. <p><br/>
<p> ЭЗЭНд дуулж, Түүний нэрийг магтагтун.Түүний авралын сайн мэдээг өдрөөс өдөрт тунхаглагтун. <p><br/>
<p> Түүний алдрыг үндэстнүүдийн дунд,Түүний гайхамшигт үйлсийг бүх ард түмнүүдийн дунд тунхаглагтун. <p><br/>
<p> ЭЗЭН аугаа их учир эрхэм дээдээр магтагдах юм.Бүх бурхдаас илүүгээр Түүнээс эмээвэл зохино. <p><br/>
<p> Учир нь хүмүүсийн бүх бурхад бол хоосон шүтээнүүд,Харин ЭЗЭН тэнгэрүүдийг бүтээсэн. <p><br/>
<p> Цог жавхлан ба сүр жавхлан Түүний өмнө,Хүч чадал ба үзэсгэлэн Түүний ариун газарт байдаг. <p><br/>
<p> Ард түмнүүдийн ургууд аа, ЭЗЭНд өгөгтүн,ЭЗЭНд алдар ба хүч чадлыг өгөгтүн. <p><br/>
<p> ЭЗЭНд нэрийнх нь алдрыг өгөгтүн.Өргөл авчирч, Түүний өргөөний хашаанд ирэгтүн. <p><br/>
<p> Ариун байдлын гоо үзэсгэлэнгээр ЭЗЭНд мөргөгтүн.Бүх дэлхий Түүний өмнө чичрэгтүн. <p><br/>
<p> Үндэстнүүдийн дунд “ЭЗЭН захирдаг.Үнэхээр ертөнц бат бэх тогтоогдсон бөгөөд ганхахгүй.Тэрээр хүмүүсийг шударга ёсоор шүүнэ” гэж хэл. <p><br/>
<p> Тэнгэрүүдийг баясгаж, газар дэлхийг баярлуул.Далай болон түүний доторх бүх юмсыг нүргэлүүл. <p><br/>
<p> Талбай болон түүний доторх бүх юмсыг баясга.Тэгээд ойн бүх модод ЭЗЭНий өмнө баясан дуулна. <p><br/>
<p> Учир нь Тэр ирж байна,Учир нь Тэрээр газар дэлхийг шүүхээр ирж байна.Тэрээр ертөнцийг зөв шударгаар,Хүмүүсийг Өөрийн итгэлтэй байдлаар шүүнэ.   <p><br/>
<p> ЭЗЭН захирдаг, газар дэлхий баясагтун.Олон арлууд ч баярлагтун. <p><br/>
<p> Үүлс ба түнэр харанхуй Түүнийг хүрээлдэг.Зөв шударга ба шударга ёс бол Түүний сэнтийн суурь юм. <p><br/>
<p> Түүний өмнө гал гарч,Эргэн тойронд Түүний өстнүүдийг шатаадаг. <p><br/>
<p> Түүний аянга цахилгаан ертөнцийг гэрэлтүүлдэг.Газар дэлхий хараад, чичрэв. <p><br/>
<p> Бүх дэлхийн Эзэний өмнө буюуЭЗЭНий өмнө уулс лааны тос шиг хайлсан. <p><br/>
<p> Тэнгэрүүд Түүний зөв шударгыг тунхагладаг бөгөөдБүх хүмүүс Түүний цог жавхланг харсан. <p><br/>
<p> Сийлмэл хөргүүдэд үйлчилдэг,Шүтээнүүдээр бардамнадаг бүх хүмүүс ичих болтугай.Бүх бурхад аа, Түүнд мөргөгтүн. <p><br/>
<p> Өө, ЭЗЭН, Таны шүүлтүүдээс болжСион сонсоод баярлаж,Иудагийн охид баяссан. <p><br/>
<p> Учир нь Та бол бүх дэлхийн дээр Хамгийн Дээд ЭЗЭН юм.Та бүх бурхдаас хавьгүй дээгүүр өргөмжлөгдсөн. <p><br/>
<p> Өөрийн бурханлаг хүмүүсийн сэтгэлийг хамгаалдагЭЗЭНийг хайрлагч та нар, бузар мууг үзэн яд.Тэр тэднийг хорон муу хүний гараас авардаг. <p><br/>
<p> Зөв шударга хүний төлөө гэрэл,Шулуун шударга зүрхтэй хүний төлөө баяр хөөр таригдсан. <p><br/>
<p> Зөв шударга та нар, ЭЗЭНд баярлаж,Түүний ариун нэрд талархагтун.   <p><br/>
<p> ЭЗЭНд шинэ дууг дуулагтун.Учир нь Тэрээр гайхамшигтай зүйлсийг үйлдсэн бөгөөдТүүний баруун гар ба Түүний ариун мутар Түүнд авралыг гүйцэтгэсэн. <p><br/>
<p> ЭЗЭН Өөрийн авралыг мэдүүлсэн.Тэрээр үндэстнүүдийн нүдэнд Өөрийн зөв шударга байдлыг илчилсэн. <p><br/>
<p> Тэрээр Израилийн гэрт хандсан Өөрийн хайр энэрэл ба итгэлтэй байдлаа санасан.Дэлхийн зах хязгаар бүр бидний Бурханы авралыг үзсэн юм. <p><br/>
<p> Бүх дэлхий ЭЗЭНд баяртайгаар хашхирагтун.Дуу гарган, баярлан дуулж, магтан дуулагтун. <p><br/>
<p> Ятгаар болон ая эгшгээр,Ятгаар ЭЗЭНд магтан дуулагтун. <p><br/>
<p> Бүрээнүүд болон эвэр бүрээний дуугаарЭЗЭН болох Хааны өмнө баяртайгаар хашхирагтун. <p><br/>
<p> Далай болон түүний доторх бүх юмсыг,Ертөнц болон түүн дотор оршигч бүхнийг нүргэлүүл. <p><br/>
<p> ЭЗЭНий өмнө гол мөрнүүдийг алга ташуулан,Уул нуруудыг баярлан дуулуул. <p><br/>
<p> Учир нь Тэрээр газар дэлхийг шүүхээр ирж байна.Тэрээр ертөнцийг зөв шударгаар,Хүмүүсийг тэгш ёсоор шүүх болно.   <p><br/>
<p> ЭЗЭН захирдаг. Хүмүүсийг чичрүүлэгтүн.Тэрээр херубуудын дээр залардаг. Газар дэлхийг ганхуулагтун. <p><br/>
<p> ЭЗЭН Сионд агуу бөгөөдБүх үндэстний дээр өргөмжлөгдсөн. <p><br/>
<p> Таны агуу, сүрдмээр нэрийг тэд магтан дуулаг.Тэр бол ариун. <p><br/>
<p> Хааны хүч чадал нь шүүхийг хайрладаг.Та тэгш ёсыг батжуулсан.Та Иаковын дотор шүүх ба зөв шударга байдлыг гүйцэлдүүлсэн. <p><br/>
<p> Бидний Бурхан ЭЗЭНийг өргөмжилж,Түүний хөлийн гишгүүрийн өмнө мөргөгтүн.Тэр бол ариун. <p><br/>
<p> Мосе, Аарон нар Түүний тахилч нарын дунд,Мөн Самуел Түүний нэрийг дуудагчдын дунд байсан.Тэд ЭЗЭНийг дуудсанд Тэрээр тэдэнд хариулсан. <p><br/>
<p> Тэр тэдэнд үүлэн багананаас айлдсан.Тэд Түүний өгсөн гэрчлэл болон зарлигийг сахин биелүүлсэн. <p><br/>
<p> Бидний Бурхан ЭЗЭН, Та тэдэнд хариулсан.Та тэднийг уучилдаг Бурхан,Мөн тэдний үйлдсэнд хариуг өгөгч байсан. <p><br/>
<p> Бидний Бурхан ЭЗЭНийг өргөмжилж,Түүний ариун ууланд мөргөгтүн.Учир нь бидний Бурхан ЭЗЭН бол ариун.   <p><br/>
<p> Бүх газар дэлхий, ЭЗЭНд баясалтайгаар хашхирагтун. <p><br/>
<p> ЭЗЭНд баяртайгаар үйлчил.Түүний өмнө баясалтайгаар дуулан ирэгтүн. <p><br/>
<p> ЭЗЭН Өөрөө бол Бурхан гэдгийг мэдтүгэй.Биднийг бүтээсэн нь Тэр бөгөөд бид өөрсдөө бус юм.Бид Түүний ард түмэн, Түүний бэлчээрийн хонин сүрэг. <p><br/>
<p> Түүний дааман хаалгаар талархалтайгаар,Түүний хашаанд магтаалтайгаар ор.Түүнд талархал өргөж, Түүний нэрийг магт. <p><br/>
<p> Учир нь ЭЗЭН бол сайн.Түүний хайр энэрэл мөнхийнх бөгөөдТүүний итгэлтэй байдал бүх үеийнхэнд юм.   <p><br/>
<p> Би хайр энэрэл ба шударга ёсны тухай дуулна,Өө, ЭЗЭН Танд би магтан дуулна. <p><br/>
<p> Би төгс замд анхааралтай явна.Та над уруу хэзээ ирэх вэ?Би гэр дотроо үнэнч зүрхээр явах болно. <p><br/>
<p> Би нүднийхээ өмнө ямар ч хорон юмыг байлгахгүй.Би урвагчдын ажлыг үзэн яддаг.Тэр нь надад наалдахгүй. <p><br/>
<p> Зальхай зүрх надаас сална.Би ямар ч бузар муу зүйлийг мэдэхгүй болно. <p><br/>
<p> Өөрийн хөршийг сэмхэн муулагчдыг би устгана.Дээгүүр харц, бардам сэтгэлтэй хэнийг ч би тэвчихгүй. <p><br/>
<p> Тэднийг өөртэйгөө хамт суулгахын тулдНүд минь энэ газар нутгийн итгэлтэй хүмүүсийг ажиглана.Төгс замаар явагч нэгэн надад үйлчилнэ. <p><br/>
<p> Хууран мэхлэгч хүн миний гэрт оршин суухгүй.Худал яригч хүн миний өмнө байр сууриа хадгалахгүй. <p><br/>
<p> Гэм бурууг үйлдэгч бүхнийг ЭЗЭНий хотоос таслахын тулдӨглөө бүр би энэ газар нутгийн бүх хорон муу хүнийг устгана.   <p><br/>
<p> Өө, ЭЗЭН, миний залбирлыг сонсооч!Миний тусламж гуйсан хашхиралт Танд хүрэг. <p><br/>
<p> Зовлон бэрхшээлийн минь өдөр надаас нүүрээ бүү нуугаач.Над уруу чихээ хандуулаач.Миний дуудах өдөр надад хурдан хариулаач. <p><br/>
<p> Учир нь миний өдрүүд утаа шиг замхарсан бөгөөдЯснууд минь ч цуцал мод шиг шатсан. <p><br/>
<p> Зүрх минь зүлэг ногоо шиг ширх хорхойд баригдаж, хагдарсан.Би талхаа идэхээ ч үнэхээр мартсан. <p><br/>
<p> Ёолох дууны минь чангаас болжЯс минь маханд минь наалдав. <p><br/>
<p> Би хээр талын хотон шувуутай ижилссэн.Би зэлүүд нутгийн шар шувуу шиг болсон. <p><br/>
<p> Би сэрүүн хэвтдэг,Би дээвэр дээрх ганцаардсан шувуу шиг болсон. <p><br/>
<p> Миний дайснууд намайг өдөржингөө буруутгасан.Надад хорссон хүмүүс миний нэрийг хараалд ашигласан. <p><br/>
<p> Учир нь би үнсийг талх шиг идэж,Уух усаа нулимстайгаа хольсон нь <p><br/>
<p> Таны зэвүүцэл болон Таны хилэнгээс болсон юм.Учир нь Та намайг дээш өргөөд, шидсэн. <p><br/>
<p> Миний өдрүүд уртассан сүүдэр шиг бөгөөдБи өвс шиг гандан хатаж байна. <p><br/>
<p> Харин ЭЗЭН Та мөнхөд оршдог,Таны нэр ч үеийн үед байдаг. <p><br/>
<p> Та босож, Сионыг өрөвдөнө.Учир нь түүнийг нигүүлсэх цаг одоо ирлээ,Тогтоосон цаг ирлээ. <p><br/>
<p> Таны зарц нар түүний чулуунд үнэхээр баярлаж,Түүний тоос шороог ч өрөвддөг. <p><br/>
<p> Ингээд үндэстнүүд ЭЗЭНий нэрээс,Дэлхийн бүх хаад Таны алдраас эмээнэ. <p><br/>
<p> Учир нь ЭЗЭН Сионыг босгон байгуулжээ.Тэр Өөрийн цог жавхлангийн дунд үзэгдсэн. <p><br/>
<p> Тэрээр үгээгүйчүүдийн залбирлыг хүлээн авч,Тэдний залбирлыг жигшдэггүй. <p><br/>
<p> Хожим бүтээгдэх хүмүүс ЭЗЭНийг магтахын тулдЭнэ нь ирэх үеийнхний төлөө бичигдэнэ. <p><br/>
<p> Учир нь Тэр Өөрийн ариун өндөрлөгөөс харсан.Тэнгэрээс ЭЗЭН газар дэлхийг ширтсэн. <p><br/>
<p> Энэ нь хоригдлын ёолохыг сонсож,Үхлийн ял авсан хүмүүсийг чөлөөлөхийн тулд юм. <p><br/>
<p> Ингэснээр Сионд ЭЗЭНий нэрийг,Иерусалимд Түүний магтаалыг <p><br/>
<p> Хүмүүсийг хамтдаа ирж,ЭЗЭНд үйлчлэхээр хаанчлалуудыг цуглахад тунхаглах ажгуу. <p><br/>
<p> Тэрээр зам зуур миний хүч чадлыг сулруулсан.Тэр миний өдрүүдийг богиносгосон. <p><br/>
<p> Би “Бурхан минь ээ, өдрүүдийн минь дундаас намайг бүү аваач.Таны жилүүд үеийн үед байдаг юм. <p><br/>
<p> Та эрт үед газар дэлхийн суурийг тавьсан.Тэнгэрүүд ч Таны гарын бүтээл юм. <p><br/>
<p> Тэд ч сөнөнө, харин Та мөнх оршино.Тэдгээр нь бүгд өмсгөл шиг элэгдэнэ.Хувцас шиг Та тэднийг солих бөгөөд тэд ч солигдоно. <p><br/>
<p> Гэвч Та хэвээрээ болоодТаны он жилүүд төгсөхгүй. <p><br/>
<p> Таны зарц нарын үр хүүхдүүд үргэлжлүүлэн амьдарч,Тэдний үр удмууд Таны өмнө бат зогсоно” гэдэг.   <p><br/>
<p> Сэтгэл минь ээ, ЭЗЭНийг магтагтун.Дотор минь байгаа бүхэн ч Түүний ариун нэрийг магтагтун. <p><br/>
<p> Сэтгэл минь ээ, ЭЗЭНийг магтаж,Түүний ач тусын алийг нь ч бүү март. <p><br/>
<p> Тэр чиний бүх гэм бурууг уучилж,Чиний бүх өвчнийг илааршуулдаг. <p><br/>
<p> Тэр чиний амийг мөхлөөс аварч,Чамд хайр энэрэл болон өршөөлийн титмийг өмсгөдөг. <p><br/>
<p> Залуу нас чинь бүргэд мэт шинэчлэгдэхийн тулдТэр чиний хүслийг сайн зүйлсээр хангадаг. <p><br/>
<p> ЭЗЭН дарлагдсан бүхний төлөөЗөв шударга үйлсийг болон шүүлтүүдийг үйлддэг. <p><br/>
<p> Тэр Өөрийн замыг Мосед,Өөрийн үйлсийг Израилийн хөвгүүдэд мэдүүлсэн. <p><br/>
<p> ЭЗЭН бол өрөвч, нигүүлсэнгүй,Уурлахдаа удаан болоод хайр энэрлээр элбэг баян. <p><br/>
<p> Тэр үргэлж тэмцэлдэхгүй,Уураа ч мөнхөд хадгалахгүй. <p><br/>
<p> Тэр бидний үйлдсэн нүглийн дагуу бидэнд хандаагүй,Бидний гэм буруугийн дагуу бидэнд хариу өгөөгүй. <p><br/>
<p> Учир нь тэнгэр газрын дээгүүр өндөрт байдаг шигТүүнээс эмээгчдэд Түүний хайр энэрэл агуу их юм. <p><br/>
<p> Өрнө дорноос хол байдаг шигТэр бидний алдаа зөрчлийг биднээс тийн холдуулсан. <p><br/>
<p> Эцэг хүн үр хүүхдээ өрөвддөгийн адилЭЗЭН Өөрөөс нь эмээгчдийг өрөвддөг. <p><br/>
<p> Учир нь Тэр Өөрөө бидний хэрхэн бүтсэнийг мэддэг.Бид бол тоос шороо юм гэдгийг Тэр санаж байдаг. <p><br/>
<p> Хүний хувьд гэвэл, түүний өдрүүд өвс ногоо шиг байдаг.Тэрээр хээрийн цэцэг шиг өсөн хөгждөг. <p><br/>
<p> Дээгүүр нь салхи өнгөрөхөд тэр үгүй болдог бөгөөдТүүний газар нь ч түүнийг дахин таньдаггүй. <p><br/>
<p> Харин ЭЗЭНий хайр энэрэл Түүнээс эмээгчдийн дээр мөнхөөс мөнхөд болоодТүүний зөв шударга байдал үр хүүхдүүдийн үр хүүхдүүдэд хүрдэг. <p><br/>
<p> Энэ нь Түүний гэрээг сахигчдад,Түүний заавруудыг биелүүлэхээр санагчдад юм. <p><br/>
<p> ЭЗЭН Өөрийн сэнтийг тэнгэрт залсан бөгөөдТүүний хаанчлал бүхнийг захирдаг. <p><br/>
<p> Түүний үгийн дууг даганТүүний үгийг биелүүлдэг, хүч чадалтай,Түүний тэнгэр элч нар аа, ЭЗЭНийг магтагтун. <p><br/>
<p> Түүний хүслийг биелүүлэн Түүнд үйлчилдэгТүүний түмэн цэргүүд ээ, та нар ЭЗЭНийг магтагтун. <p><br/>
<p> Түүний захирдаг бүх газарт буйТүүний бүтээлүүд болох та бүгд ээ, ЭЗЭНийг магтагтун.Сэтгэл минь ээ, ЭЗЭНийг магтагтун. <p><br/>
<p> Сэтгэл минь ээ, ЭЗЭНийг магтагтун.Миний Бурхан ЭЗЭН Та бол агуу их юм.Та цог жавхлан, сүр хүчээр хувцасласан. <p><br/>
<p> Тэгэхдээ хувцас өмсдөгийн адил Өөртөө гэрлийг өмсөж,Тэнгэрийг хөшиг шиг татдаг. <p><br/>
<p> Тэр Өөрийн дээд тасалгааны тулгуурыг усан дотор тавьдаг.Тэрээр үүлсийг Өөрийн тэрэг болгон хөлөглөдөг.Тэрээр салхины жигүүрээр явдаг. <p><br/>
<p> Тэрээр салхийг Өөрийн элч,Галын дөлийг Өөрийн үйлчлэгч болгодог. <p><br/>
<p> Үүрд мөнхөд гуйвуулж дайвуулахгүйн тулдТэрээр газар дэлхийг суурин дээр нь тогтоон тавьсан. <p><br/>
<p> Та түүнийг хувцсаар халхлахын адил гүнээр бүрхсэн.Их ус уулсын дээр байлаа. <p><br/>
<p> Таны зэмлэлээс тэд зугтаж,Таны аянгын дуунаас тэд зайлан одсон. <p><br/>
<p> Уулс өргөгдсөн. Хөндий талуудТаны тэдэнд оноож тогтоосон газар уруу доош суусан. <p><br/>
<p> Тэднийг газрыг бүрхэхээр буцаж ирүүлэхгүйн тулд,Тэднийг халиулахгүйн тулд Та их усны хязгаарыг тогтоосон юм. <p><br/>
<p> Тэрээр хөндийд булаг оргилуулдаг.Тэдгээр нь уулсын дундуур урсдаг. <p><br/>
<p> Тэдгээр нь хээр талын араатан амьтан бүрийг ундаалж,Хулангуудын цангааг ч тайлдаг. <p><br/>
<p> Тэдгээрийн дэргэд огторгуйн шувууд нутагшиж,Мөчрүүдийн дунд дуулан жиргэдэг. <p><br/>
<p> Тэр Өөрийн дээд тасалгаанаас уулсыг усалдаг.Түүний үйлсийн үр жимсэнд газар дэлхий хангалуун байдаг. <p><br/>
<p> Тэрээр мал сүрэгт зориулан өвсийг,Хүний хөдөлмөрт зориулан хүнсний ногоог ургуулдаг.Энэ нь түүгээр газар шорооноос хүнсийг болон <p><br/>
<p> Хүний зүрхийг баясгадаг дарсыг,Нүүрийг өнгөлдөг тосыг болонХүний зүрхийг тэнхрүүлдэг хоол хүнсийг гаргуулахын тулд юм. <p><br/>
<p> ЭЗЭНий модод,Түүний тарьсан Ливаны хуш модод арвин ихээр ундаалдаг юм. <p><br/>
<p> Тэнд шувууд болонНарс модыг оромж болгодог өрөвтас ч үүрээ засдаг. <p><br/>
<p> Өндөр уулс янгирт зориулагдсан.Хадан цохио доргоны хоргодох газар болдог. <p><br/>
<p> Тэрээр цаг хугацааг заахаар сарыг бүтээсэн.Нар ч шингэх газраа мэддэг. <p><br/>
<p> Та харанхуйг томилсонд тэр нь шөнө болдог.Тэгэхэд ойн бүх араатан амьтад хэсэн явдаг. <p><br/>
<p> Залуу арслангууд идэшнийхээ хойноос архирч,Бурханаас хүнсээ гуйдаг. <p><br/>
<p> Нар мандахад тэд буцаж,Агуйнууддаа очин хэвтдэг. <p><br/>
<p> Хүн ч ажиллахаар,Үдэш болтол хөдөлмөрлөхөөр гардаг. <p><br/>
<p> Өө, ЭЗЭН, Таны үйлс хичнээн их вэ!Мэргэн ухаанаар Та тэд бүхнийг бүтээсэн.Газар дэлхий Таны баялгаар дүүрэн юм. <p><br/>
<p> Агуу, өргөн далай байдаг бөгөөдТэнд тоо томшгүй олон мөлхөгчид буюуТом, жижиг амьтад бий. <p><br/>
<p> Тэнд усан онгоцнууд нааш цааш явдаг бөгөөдТэнд тоглож байхаар Таны бүтээсэн Левиатан ч бий. <p><br/>
<p> Тогтоосон цагт нь хоол хүнсийг нь өгөхийг таньТэд бүгд хүлээж байдаг. <p><br/>
<p> Таныг тэдэнд өгвөл тэд түүж авдаг.Таныг мутраа дэлгэхэд тэд сайн сайханд ханадаг. <p><br/>
<p> Таныг нүүрээ нуухад тэд хямардаг.Таныг тэдний амьсгалыг авахад тэд үхэж,Хөрс шороондоо буцдаг. <p><br/>
<p> Та Өөрийн Сүнсийг илгээхэд тэд бүтээгддэг.Тэгээд Та газрын өнгө төрхийг шинэчилдэг. <p><br/>
<p> ЭЗЭНий алдар мөнхөд байх болтугай.ЭЗЭН Өөрийн үйлсэд баярлах болтугай. <p><br/>
<p> Түүнийг газар дэлхий уруу харахад тэр нь чичирдэг.Түүнийг уулсад хүрэхэд тэдгээр нь утаа гаргадаг. <p><br/>
<p> Би амьдрах хугацаандаа ЭЗЭНд дуу дуулна.Би амьд байхдаа Бурханаа магтан дуулна. <p><br/>
<p> Миний бясалгалууд Түүнд тааламжтай байх болтугай.Би ЭЗЭНий дотор баярлах болно. <p><br/>
<p> Нүгэлтнүүд газар дэлхийгээс зайлуулагдаж,Хорон муу хүмүүс байхгүй болог.Сэтгэл минь ээ, ЭЗЭНийг магтагтун.ЭЗЭНийг магтагтун.   <p><br/>
<p> ЭЗЭНд талархлыг өргөж, Түүний нэрийг дуудагтун.Түүний үйлсийг ард түмний дунд мэдүүлэгтүн. <p><br/>
<p> Түүнд дуу, Түүнд магтан дуулагтун.Түүний бүх гайхамшгуудын тухай тунхагла. <p><br/>
<p> Түүний ариун нэрээр сайрх.ЭЗЭНийг эрэн хайгчдын зүрх баяртай байх болтугай. <p><br/>
<p> ЭЗЭНийг хийгээд Түүний хүч чадлыг эрэлхийлэгтүн.Түүний нүүр царайг үргэлж хайгтун. <p><br/>
<p> Түүний үйлдсэн гайхамшгуудыг нь,Түүний гайхамшигт юмс болоод Түүний амнаас гарах шүүлтийг санагтун. <p><br/>
<p> Абрахамын үр удам, Түүний зарц,Иаковын хөвгүүд, Түүний сонгосон хүмүүс ээ! <p><br/>
<p> Тэр бол бидний Бурхан ЭЗЭН юм.Түүний шүүлтүүд бүх дэлхийд байдаг. <p><br/>
<p> Тэр Өөрийн гэрээг буюуМянган үеийнхэнд Өөрийн тушаасан үгийг мөнхөд санасан. <p><br/>
<p> Энэ бол Абрахамтай Түүний байгуулсан гэрээ болонИсаакт тавьсан Түүний тангараг юм. <p><br/>
<p> Тэгээд Тэр түүнийг Иаковд тогтоол болгон,Израильд мөнхийн гэрээ болгон баталсан юм. <p><br/>
<p> Ингэхдээ “Би чамд Канаан нутгийгТа нарын өв залгамжлалын хувь болгон өгнө” гэсэн юм. <p><br/>
<p> Тэгэхэд тэд тоогоор цөөхөн,Маш цөөхөн бөгөөд тэр нутагт харийн хүмүүс байв. <p><br/>
<p> Тэд үндэстнээс үндэстэн уруу,Нэг хаанчлалаас өөр хүмүүс уруу тэнүүчилсэн. <p><br/>
<p> Тэр тэднийг дарлахыг хэнд ч зөвшөөрөөгүй бөгөөдТэдний төлөө хаадыг ч зэмлэн <p><br/>
<p> “Миний тослогдогчдод бүү хүр,Миний эш үзүүлэгчдэд бүү хор хүргэ” гэв. <p><br/>
<p> Тэрээр тэр нутагт өлсгөлөнг дуудан ирүүлсэн.Тэр талхны бүх нөөцийг үгүй болгосон. <p><br/>
<p> Тэр тэдний өмнө нэг хүнийг буюуБоол болон худалдагдсан Иосефыг илгээсэн. <p><br/>
<p> Тэд түүний хөлийг дөнгөлсөн.Тэр өөрөө төмрөөр гинжлэгдсэн. <p><br/>
<p> Энэ нь түүний үгс биелэгдэх хүртэл байв.ЭЗЭНий үг түүнийг туршсан. <p><br/>
<p> Хаан хүмүүсийг илгээж, түүнийг сулласан,Үндэстнүүдийн захирагчдыг явуулж түүнийг чөлөөлсөн. <p><br/>
<p> Тэр түүнийг өөрийн гэрийн эзэн,Өөрийн бүх эзэмшлийн захирагч болгосон. <p><br/>
<p> Ингэсэн нь тааллаар ноёдыг хянахын тулд бөгөөдТүүгээр өөрийн ахлагчдад мэргэн ухааныг заалгахын тулд болой. <p><br/>
<p> Израиль ч бас Египетэд ирсэн.Ингэж Иаков Хамын нутагт түр суусан. <p><br/>
<p> Тэр Өөрийн ард түмнийг өнөр өтгөн болохыг зөвшөөрч,Тэднийг өстнүүдээс нь илүү хүчтэй болгосон. <p><br/>
<p> Тэр тэдний зүрхийг Өөрийнх нь хүмүүсийг үзэн ядахаарӨөрийнх нь зарц нарыг залилахаар эргүүлсэн. <p><br/>
<p> Тэр Өөрийн зарц Мосег,Өөрийн сонгосон Аароныг илгээсэн. <p><br/>
<p> Тэд хүмүүсийн дунд Түүний гайхамшигт үйлсийг,Хамын нутагт гайхамшгуудыг үйлдсэн. <p><br/>
<p> Тэрээр харанхуйг илгээж, харанхуй болгосон.Тэд Түүний үгсийг эсэргүүцсэнгүй. <p><br/>
<p> Тэр тэдний усыг цус болгон хувиргаж,Загасыг нь үхүүлсэн. <p><br/>
<p> Тэдний нутаг мэлхийгээр дүүрч,Тэдний хааны ордонд ч орж ирсэн. <p><br/>
<p> Түүнийг айлдсанд ялаан сүрэг,Бүх нутаг дэвсгэрт нь бөөс орж иржээ. <p><br/>
<p> Тэр тэдэнд борооны оронд мөндөр оруулж,Тэдний нутагт галтай дөлийг буулгасан. <p><br/>
<p> Тэр бас тэдний усан үзмийн модод ба инжир моддыг нь хуга цохиж,Нутаг хязгаарынх нь моддыг цавчсан. <p><br/>
<p> Түүнийг айлдсанд царцаа буюуТоо томшгүй олон залуу царцаа ирж, <p><br/>
<p> Тэдний нутгийн бүх ногоог,Газрынх нь үр жимсийг идэж цөлмөсөн. <p><br/>
<p> Тэр бас тэдний нутгийн бүх ууган хөвгүүдийг,Тэдний хүч тэнхээний анхны үр жимсийг цохин унагаасан. <p><br/>
<p> Дараа нь Тэр тэднийг алт мөнгөөр гаргасан бөгөөдТүүний овгуудын дотор бүдэрсэн хүн нэг ч байгаагүй. <p><br/>
<p> Тэднийг хөдлөн явах үед Египет баяртай байсан.Учир нь тэднээс айх айдаст тэд автжээ. <p><br/>
<p> Тэрээр хөшиг болгон үүлсийг,Мөн шөнөөр гэрэлтүүлэхээр галыг тараасан. <p><br/>
<p> Тэднийг гуйсанд Тэрээр бөднө шувууг авчирч,Тэднийг тэнгэрийн талхаар хангасан. <p><br/>
<p> Тэрээр хадыг нээсэнд ус олгойдон гарав.Тэр нь хуурай газруудаар гол мэт урссан. <p><br/>
<p> Учир нь Тэр Өөрийн ариун үгийг,Өөрийн зарц Абрахамыг дурсан санасан юм. <p><br/>
<p> Тэр Өөрийн хүмүүсийг баяр хөөртэйгөөр,Өөрийн сонгосон хүмүүсийг баярт уухайтайгаар гарган авчирсан. <p><br/>
<p> Тэр бас тэдэнд үндэстнүүдийн газар нутгийг өгсөн ньХүмүүсийн хөдөлмөрийг тэднийх болгуулахын тулд юм. <p><br/>
<p> Энэ нь тэднээр Өөрийн зарлигуудыг сахиулж,Өөрийн хуулиудыг даган мөрдүүлэхийн тулд байв.ЭЗЭНийг магтагтун.  <p><br/>
<p> ЭЗЭНийг магтагтун.ЭЗЭНд талархал өргө, учир нь Тэр бол сайн бөгөөдТүүний хайр энэрэл мөнхийнх юм. <p><br/>
<p> Хэн ЭЗЭНий сүр хүчит үйлсийн тухай өгүүлж,Эсвэл Түүний бүх магтаалыг тунхаглаж чадах вэ? <p><br/>
<p> Шударга ёсыг сахигчид,Зөв шударгыг үргэлж үйлдэгч хүн юутай ерөөлтэй вэ? <p><br/>
<p> Өө, ЭЗЭН, Өөрийн ард түмний төлөөх ивээлээр намайг санаач.Өөрийн авралыг аван над уруу айлчлаач. <p><br/>
<p> Энэ нь би Таны сонгогдсон хүмүүсийн сайн сайхныг харж,Таны үндэстний баяр хөөрт баясгаж,Таны өвөөр бахархахын тулд юм. <p><br/>
<p> Бид эцэг өвгөдийнхөө адил нүгэл үйлдэж,Бид гэм бурууг хийж, хорон муугаар үйлджээ. <p><br/>
<p> Бидний эцэг өвгөд Египетэд Таны гайхамшгуудыг ухаарсангүй.Тэд Таны үй олон энэрлийг санаагүй,Харин тэнгисийн дэргэд, Улаан тэнгист тэрсэлсэн. <p><br/>
<p> Гэсэн ч, Өөрийнхөө сүр хүчийг мэдүүлэхийн тулдТэр Өөрийн нэрийн төлөө тэднийг аварсан. <p><br/>
<p> Ийнхүү Тэрээр Улаан тэнгисийг зэмлэсэнд тэр нь хатсан бөгөөдТэр тэднийг гүнээр цөл газраар мэт удирдсан. <p><br/>
<p> Ингээд Тэр тэднийг үзэн ядагчийн гараас аварч,Дайсны гараас зольсон. <p><br/>
<p> Тэдний өстнүүдийг ус бүрхсэн.Тэдний нэг нь ч үлдсэнгүй. <p><br/>
<p> Тэгэхэд тэд Түүний үгэнд итгэсэн.Тэд Түүний магтаалыг дуулсан. <p><br/>
<p> Тэд Түүний үйлсийг хурдан мартжээ.Тэд Түүний зөвлөгөөг хүлээгээгүй, <p><br/>
<p> Харин цөлд ихэд шунахайрч,Зэлүүд газарт Бурханыг сорьсон. <p><br/>
<p> Иймээс Тэр тэдэнд шаардсаныг нь өгсөн боловчТэдний сүнсийг эцээх өвчинг илгээсэн. <p><br/>
<p> Хуаранд байхдаа тэд Мосед болонЭЗЭНий ариун хүн Ааронд атаархсанд <p><br/>
<p> Газар нээгдэн, Датаныг залгиж,Абирамын бүлгийг дарсан. <p><br/>
<p> Тэдний бүлэгт гал дүрэлзэж,Галын дөл хорон муу хүнийг шатаасан. <p><br/>
<p> Тэд Хоребт тугалыг бүтээж,Цутгамал хөрөгт мөргөцгөөсөн. <p><br/>
<p> Ингэж тэд өөрсдийн алдрыгӨвс иддэг үхрийн дүрсээр сольсон. <p><br/>
<p> Египетэд агуу зүйлсийг хийсэнӨөрсдийн Аврагч Бурханыг тэд мартсан. <p><br/>
<p> Тэрээр Хам нутагт гайхамшгуудыг,Улаан тэнгисийн дэргэд сүрдмээр зүйлсийг үйлдсэн юм. <p><br/>
<p> Тиймээс тэднийг устгана гэж Тэр айлдсан бөгөөдТүүний уур хилэнг тэднийг устгахаас болиулан буцаахын тулдТүүний сонгосон хүн Мосе Түүний өмнө зөрчил дунд зогсоогүйсэн бол үүнийгээ гүйцэлдүүлэхсэн. <p><br/>
<p> Дараа нь тэд тааламжит газар нутгийг үл ойшоосон.Тэд Түүний үгэнд итгээгүй, <p><br/>
<p> Харин майхан дотроо эгдүүцэн бувтнасан.Тэд ЭЗЭНий дуу хоолойг сонссонгүй. <p><br/>
<p> Тиймээс Түүний тэдэнд тангарагласан ньТэднийг зэлүүд цөл газарт хаян, <p><br/>
<p> Тэдний үр удмыг үндэстнүүдийн дунд унагаж,Газар бүрд тэднийг тараах болно гэсэн юм. <p><br/>
<p> Тэд Баал-пеортой нийлж,Үхэгсдэд өргөсөн тахилуудыг иджээ. <p><br/>
<p> Ингэснээр тэд өөрсдийн үйлдлээр Түүнийг уурлахад хүргэсэн бөгөөдТэдний дунд тахал дэлгэрсэн. <p><br/>
<p> Тэр үед Финехас босож, шүүлтийг гүйцэтгэсэн бөгөөдҮүнээс болж тахал зогссон. <p><br/>
<p> Энэ нь бүх үеийнхэнд мөнхөдТүүнд зөвт байдалд тооцогдсон. <p><br/>
<p> Тэд бас Мерибагийн их усны дэргэд Түүнийг хилэгнэхэд хүргэсэн бөгөөдТэднээс болж Мосед бэрхшээл учирсан. <p><br/>
<p> Тэд Түүний Сүнсний эсрэг тэрсэлсэн учраасМосе гоомой үгс хэлсэн. <p><br/>
<p> ЭЗЭНий тэдэнд тушаасны дагууТэд ард түмнүүдийг устгаагүй, <p><br/>
<p> Харин үндэстнүүдтэй хутгалдаж,Тэдний үйлсээс суралцан, <p><br/>
<p> Өөрсдөд нь урхи болсон тэдний шүтээнүүдэд үйлчилсэн. <p><br/>
<p> Түүгээр ч барахгүй тэд өөрсдийн охид, хөвгүүдээр чөтгөрүүдийг тахиж, <p><br/>
<p> Гэмгүй цусыг буюуКанааны шүтээнүүдэд тахисанӨөрсдийн охид, хөвгүүдийнхээ цусыг урсгажээ.Тэр газар ч цусаар бузарлагдсан. <p><br/>
<p> Ингээд тэд өөрсдийгөө үйлсээрээ бузарлан,Үйлдлээрээ садар самууныг хийжээ. <p><br/>
<p> Тиймээс ЭЗЭНий уур хилэн Өөрийнхөө хүмүүсийн эсрэг асаж,Тэр Өөрийн өвийг жигшсэн. <p><br/>
<p> Тэгээд Тэр тэднийг үндэстнүүдийн гарт оруулсан бөгөөдТэднийг үзэн ядагчид тэднийг захирсан. <p><br/>
<p> Тэдний дайснууд ч бас тэднийг дарангуйлж,Гар дороо тэднийг захирсан. <p><br/>
<p> Олон удаа Тэр тэднийг авардаг байсан.Харин тэд өөрийн санаагаар тэрсэлж,Өөрсдийн гэм буруу дотроо улам шигдсээр байв. <p><br/>
<p> Тийм байсан ч, тэдний хашхирахыг сонсохдооТэрээр зовлонг нь анхаарсан. <p><br/>
<p> Тэр тэдний төлөө Өөрийн гэрээг санаж,Өөрийн хайр энэрлийн үлэмж ихийн ёсоор зөөлрөв. <p><br/>
<p> Тэр бас бүх олзлогчдынх нь өмнөТэднийг өрөвдсөн. <p><br/>
<p> Бидний Бурхан ЭЗЭН, биднийг аварч,Таны ариун нэрд талархал өргүүлэхээр болонТаны магтаалд бахархуулахаарБиднийг үндэстнүүдийн дундаас цуглуулаач.   <p><br/>
<p> ЭЗЭНд талархал өргө. Учир нь Тэр бол сайн бөгөөдТүүний хайр энэрэл мөнхийнх. <p><br/>
<p> ЭЗЭНий золигдсон хүмүүс өгүүлэгтүн.Тэднийг Тэр өстний гараас зольж, <p><br/>
<p> Өрнө хийгээд дорноос,Өмнөд хийгээд умраас,Нутаг бүрээс цуглуулсан. <p><br/>
<p> Тэд цөл нутагт зэлүүд газар тэнэж байв.Тэд оршин суугчидтай хот уруу хөтлөх замыг олж чадахгүй байв. <p><br/>
<p> Өлсөж, цангаадТэдний сэтгэл тэдний дотор сульдсан. <p><br/>
<p> Тэгээд тэд зовлонгийнхоо дунд ЭЗЭНд хашхирсан.Тэр тэднийг зовлон зүдгүүрээс нь аварсан. <p><br/>
<p> Оршин суугчидтай хот уруу нь явуулахаарТэр бас тэднийг шулуун замаар хөтөлсөн. <p><br/>
<p> Хайр энэрлийнх нь төлөө,Хүний хөвгүүдэд үйлдсэн гайхамшгуудынх нь төлөө тэд ЭЗЭНд талархагтун! <p><br/>
<p> Учир нь Тэр цангасан сэтгэлийг хангалуун болгож,Өлссөн сэтгэлийг сайн зүйлсээр дүүргэсэн. <p><br/>
<p> Тэд бол харанхуйд болон үхлийн сүүдэрт суугчид,Арчаагүй байдал болон төмрөөр гинжлэгдсэн хүмүүс юм. <p><br/>
<p> Яагаад гэвэл тэд Бурханы үгсийн эсрэг тэрслэн,Хамгийн Дээд Нэгэний зөвлөгөөг үл тоосон. <p><br/>
<p> Тиймээс Тэр тэдний зүрхийг хөдөлмөрөөр номхтгосон.Тэд бүдрэн унасан бөгөөд хэн ч тусалсангүй. <p><br/>
<p> Тэгээд тэд зовлонгийнхоо дунд ЭЗЭНд хашхирсан.Тэр тэднийг зовлон зүдгүүрээс нь аварсан. <p><br/>
<p> Тэр тэднийг харанхуйгаас болоод үхлийн сүүдрээс гаргаж,Тэдний хүлээсийг тасалсан. <p><br/>
<p> Хайр энэрлийнх нь төлөө,Хүний хөвгүүдэд үйлдсэн гайхамшгуудынх нь төлөө тэд ЭЗЭНд талархагтун! <p><br/>
<p> Учир нь Тэр хүрэл дааман хаалгыг хэмхэлж,Төмөр түгжээг нь хугалсан. <p><br/>
<p> Өөрсдийнхөө тэрслүү зам болонӨөрсдийн гэм буруугаас болж тэнэгүүд зовжээ. <p><br/>
<p> Тэдний сэтгэл бүхий л төрлийн хоолонд дургүйцсэн бөгөөдТэд үхлийн дааман хаалга уруу ойртсон. <p><br/>
<p> Тэгээд тэд зовлонгийнхоо дунд ЭЗЭНд хашхирсан.Тэр тэднийг зовлон зүдгүүрээс аварсан. <p><br/>
<p> Тэр Өөрийн үгийг илгээн, тэднийг эдгээж,Тэднийг мөхлөөс нь аварсан. <p><br/>
<p> Хайр энэрлийнх нь төлөө,Хүний хөвгүүдэд үйлдсэн гайхамшгуудынх нь төлөө тэд ЭЗЭНд талархагтун! <p><br/>
<p> Тэднээр бас талархлын тахилуудыг өргүүлэн,Түүний үйлсийн тухай баясгалантай дуугаар тунхаглуул! <p><br/>
<p> Усан онгоцоор далайд гарагчид,Их усан дээр наймаа эрхлэгчид <p><br/>
<p> ЭЗЭНий үйлсийг хийгээдГүнд буй Түүний гайхамшгуудыг харсан. <p><br/>
<p> Учир нь Тэр тушааж, хар салхийг босгож,Түүгээр далайн давалгааг хуйлруулсан. <p><br/>
<p> Тэдгээр нь тэнгэр өөд гарч,Гүн уруу эргэн буув.Сүйрлийн улмаас тэдний сэтгэл хайлсан. <p><br/>
<p> Тэд согтуу хүн шиг дороо эргэлдэн, гуйвсан бөгөөдТэдний оюун ухаан нь самуурсан. <p><br/>
<p> Тэгээд тэд зовлонгийнхоо дундаас ЭЗЭНд хашхирсан.Тэр тэднийг зовлон зүдгүүрээс нь гарган авсан. <p><br/>
<p> Далайн давалгаануудыг нам гүм болгохоорТэрээр шуургыг номхтгосон. <p><br/>
<p> Тэдгээр нь нам гүм болсон учраас тэд баярлаад,Тиймээс Тэр тэднийг хүссэн боомт уруу нь газарчилсан. <p><br/>
<p> Хайр энэрлийнх нь төлөө,Хүний хөвгүүдэд үйлдсэн гайхамшгуудынх нь төлөө тэд ЭЗЭНд талархагтун! <p><br/>
<p> Тэднээр бас ард түмнүүдийн цуглаанд Түүнийг өргөмжлүүлж,Ахмадуудын зөвлөлд Түүнийг магтуул. <p><br/>
<p> Тэр гол мөрнүүдийг цөл болгон,Усны булгуудыг ангасан газар болгон хувиргадаг. <p><br/>
<p> Тэнд оршин суугчдын хорон муугаас болжШимтэй газрыг хужиртай газар болгосон. <p><br/>
<p> Тэрээр цөлийг усны цөөрөм,Хатсан газрыг усны булгууд болгон хувиргадаг. <p><br/>
<p> Тэнд Тэрээр өлссөн хүмүүсийг суулгадаг.Энэ нь тэднээр оршин суугчидтай хотыг босгуулан, <p><br/>
<p> Талбайд тариа тариулж, усан үзмийн талбай байгуулуулж,Үр жимс сайтай ургацыг хураалгахын тулд болой. <p><br/>
<p> Тэр бас тэднийг ерөөдөг бөгөөд тэд өнөр өтгөн болж,Тэр тэдний мал сүргийг ч хорогдохыг зөвшөөрдөггүй. <p><br/>
<p> Тэд дарамт, арчаагүй байдал, уй гашуугаас болжЦөөрч, доройтсон үед <p><br/>
<p> Тэр ноёдод зэвүүцлээ юүлж,Замгүй зэлүүд газраар тэднийг тэнүүчлүүлдэг. <p><br/>
<p> Харин Тэрээр гачигдагсдыг зовлон зүдгүүрээс хол, өндөрт өргөж,Тэдний гэр бүлүүдийг хонин сүрэг мэт өсгөдөг. <p><br/>
<p> Шулуун шударга хүн үүнийг хардаг бөгөөд баяртай байна.Харин хамаг зөвт бус байдал амаа хамхидаг. <p><br/>
<p> Хэн мэргэн бэ? Тэр нь эдгээр зүйлсийг анхаарч,ЭЗЭНий хайр энэрлийг тунгааг.   <p><br/>
<p> Өө, Бурхан, зүрх минь бат байна.Би дуулна, би сэтгэлээрээ ч хүртэл магтан дуулна. <p><br/>
<p> Босоо ятга болон ятга аа, сэрээч.Би үүрийн гэгээг сэрээнэ! <p><br/>
<p> Өө, ЭЗЭН, би хүмүүсийн дунд Танд талархал өргөж,Үндэстнүүдийн дунд Таныг магтан дуулна. <p><br/>
<p> Учир нь Таны хайр энэрэл тэнгэрт тулам агуу бөгөөдТаны үнэн огторгуйд тулам агуу билээ. <p><br/>
<p> Өө, Бурхан, тэнгэрүүдээс дээгүүр өргөгдөж,Таны сүр жавхлан бүх дэлхийн дээгүүр өргөмжлөгдөх болтугай. <p><br/>
<p> Таны хайрт чөлөөлөгдөхийн тулдБаруун мутраараа аварч, надад хариулаач. <p><br/>
<p> Бурхан Өөрийн ариун газарт айлдсан нь“Би ихэд баярлана, би Шекемийг хуваан,Суккотын хөндийг хэмжинэ. <p><br/>
<p> Гилеад бол Минийх, Манассе ч Минийх.Ефраим ч гэсэн Миний толгойн дуулга.Иуда бол Миний очирт таяг. <p><br/>
<p> Моаб бол Миний угаалгын сав.Едомын дээр Би гутлаа шиднэ.Филистийн дээр Би чангаар хашхирна”. <p><br/>
<p> Хэн намайг бүслэгдсэн хот уруу авчрах вэ?Хэн намайг Едом уруу хөтлөн дагуулах вэ? <p><br/>
<p> Өө, Бурхан, Та Өөрөө биднээс татгалзсан биш үү?Өө, Бурхан, Та манай цэргүүдтэй хамт давшихгүй гэж үү? <p><br/>
<p> Өстний эсрэг бидэнд туслаач,Учир нь хүнээр авруулах нь хоосон юм. <p><br/>
<p> Бурханаар дамжуулан бид зоригтой байх бөгөөдБидний өстнүүдийг гишгэчлэх нэгэн бол Тэр билээ.   <p><br/>
<p> Миний магтаалын Бурхан,Бүү дуугүй байгаач. <p><br/>
<p> Учир нь тэд миний эсрэг хорон муу, мэхлэгч амаа нээсэн.Тэд миний эсрэг худалч хэлээр ярьсан. <p><br/>
<p> Тэд бас үзэн ядалтын үгсээр намайг тойруулж,Миний эсрэг ямар ч шалтгаангүйгээр довтолсон. <p><br/>
<p> Миний хайрын хариуд тэд намайг буруутгагчид болдог.Харин би залбирч байна. <p><br/>
<p> Ингэж тэд надад сайныг муугаар,Миний хайрыг үзэн ядалтаар хариуллаа. <p><br/>
<p> Хорон муу хүнийг түүний дээр томилж,Буруутгагчийг баруун гар талд нь зогсоогтун. <p><br/>
<p> Шүүгдэх үед нь гэмтэй гэж түүнийг урагш гаргаж,Түүний залбирлыг ч нүгэл болгооч. <p><br/>
<p> Түүний хоног өдрүүдийг цөөрүүлээч.Түүний ажил албыг өөр хүнд өгөөч. <p><br/>
<p> Түүний хүүхдүүдийг өнчин,Эхнэрийг нь бэлэвсэн болгооч. <p><br/>
<p> Түүний хүүхдүүдийг тэнүүчлүүлж, гуйлга гуйлгуулаач.Тэднийг сүйрсэн гэрүүдээс нь хол газар гуйж хооллох болгооч. <p><br/>
<p> Түүнд зээлдүүлэгч хүнд өөрт нь байгаа бүхнийг олзлуулж,Гаднын хүмүүст түүний хөдөлмөрийн үр шимийг тонуулаач. <p><br/>
<p> Түүнд өршөөл хүртээх хэнийг ч,Түүний өнчин хүүхдүүдийг ч өрөвдөх хэнийг ч үгүй болгооч! <p><br/>
<p> Түүний үр удмуудыг таслаач.Хойч үед тэдний нэрсийг арчуулаач. <p><br/>
<p> Түүний эцэг өвгөдийн хийсэн гэм бурууг ЭЗЭНий өмнө сануулж,Түүний эхийн нүглийг арчигдахыг бүү зөвшөөрөөч. <p><br/>
<p> Тэдний тухай дурсамжийг газар дэлхийгээс арилгуулахаарТэднийг ЭЗЭНий өмнө байнга байлгаач. <p><br/>
<p> Яагаад гэвэл тэрээр хайр энэрлийг үзүүлэхээ мартаж,Харин алахын тулд зүдрэгч болон гачигдагчийг,Мөн зүрх нь шаналсан хүнийг хавчсан юм. <p><br/>
<p> Тэр бас хараах дуртай байсан бөгөөд тэр нь ч өөрт нь буцан иржээ.Тэр ерөөлд баярлаагүй бөгөөд тэр нь ч түүнээс хол байв. <p><br/>
<p> Харин тэрээр хувцас өмсдөг шиг өөртөө хараалыг өмсөж,Хараал нь ч түүний биед ус шиг,Түүний ясанд тос шиг шингэсэн. <p><br/>
<p> Тэр хараал түүний хувьд өмсдөг хувцас нь мэт,Үргэлж бүсэлдэг бүс нь мэт болох болтугай. <p><br/>
<p> Энэ нь намайг буруутгагчдад хийгээдМиний сэтгэлийн эсрэг бузрыг яригчдад ЭЗЭНээс өгөх шан болог. <p><br/>
<p> Харин БУРХАН Эзэн, Та Өөрийнхөө нэрийн төлөө надад хандаач.Таны хайр энэрэл сайн учраас намайг авраач. <p><br/>
<p> Учир нь би бол зүдрэгч ба гачигдагч бөгөөдЗүрх минь миний дотор шархадсан. <p><br/>
<p> Би уртсаж буй сүүдэр мэт алга болж байна.Би царцаа мэт хийсэн туугдсан. <p><br/>
<p> Мацаг барьснаас болж өвдөг минь сулран,Махан бие минь ч өөхгүйгээр эцэж ядарлаа. <p><br/>
<p> Би бас тэдэнд зэмлэл буруушаал болсон.Тэд намайг хараад, толгойгоо сэгсэрдэг. <p><br/>
<p> Миний Бурхан ЭЗЭН, надад туслаач.Өөрийн хайр энэрлийн ёсоор намайг авраач. <p><br/>
<p> Энэ бол Таны мутар гэдгийг тэдэнд мэдүүлээч.ЭЗЭН Та үүнийг үйлдсэн. <p><br/>
<p> Тэд харааг, харин Та ерөөгөөч.Тэд босохдоо ичгүүрт орно,Харин Таны зарц баярлах болно. <p><br/>
<p> Намайг буруутгагчдыг ичгүүрээр хувцаслаж,Тэднийг өөрсдийнх нь шившгээр гадуур хувцасаар бүтээлгээч. <p><br/>
<p> Би амаараа ЭЗЭНд талархлыг элбэгээр өргөх болно.Мөн олны дунд би Түүнийг магтах болно. <p><br/>
<p> Учир нь сэтгэлийг нь шүүдэг хүмүүсээс түүнийг аврахын тулдТэрээр гачигдагч хүний баруун гар талд зогсдог. Дуулал 108. Дуулал 110  <p><br/>
<p> ЭЗЭН миний Эзэнд“Би чиний дайснуудыг хөлийн чинь гишгүүр болгох хүртэлМиний баруун гар талд суу” гэдэг. <p><br/>
<p> “Өөрийн дайснуудын дунд захир” гээдЭЗЭН Сионоос Таны хүчтэй очирт таягийг сунгана. <p><br/>
<p> Таны хүчний өдөр Таны ард түмэн ариун гоёл чимгээ зүүн сайн дураараа үйлчлэх болно.Үүр хаяарахад Таны залуучууд шүүдэр мэт Танд ирнэ. <p><br/>
<p> ЭЗЭН тангарагласан бөгөөд бодлоо өөрчлөхгүй,“Мелхизедекийн хэргэмийн дагууЧи бол мөнхийн тахилч юм” гэв. <p><br/>
<p> Эзэн бол Таны баруун гар талд байна.Тэр хилэнгийнхээ өдөр хаадыг бут цохих болно. <p><br/>
<p> Тэрээр үндэстнүүдийн дунд шүүж,Хүүрээр дүүргэн,Өргөн уудам орны дээрх тэргүүн хүмүүсийг бут цохино. <p><br/>
<p> Тэрээр замын хажуугийн горхиноос ундаална.Тиймээс Тэр тэргүүнээ өргөх болно.   <p><br/>
<p> ЭЗЭНийг магтагтун!Би шулуун шударга хүмүүсийн дунд болон чуулгандБүхий л зүрхээр ЭЗЭНд талархал өргөнө. <p><br/>
<p> ЭЗЭНий үйлс агуу юм.Тэдгээрт баярлагчид тэднийг судалдаг юм. <p><br/>
<p> Түүний ажил бол цог жавхлантай ба сүр хүчтэй бөгөөдТүүний зөв шударга байдал мөнхөд байдаг. <p><br/>
<p> Тэр Өөрийн гайхамшгуудыг дурсагдахаар болгодог.ЭЗЭН бол нигүүлсэнгүй болоод өрөвч. <p><br/>
<p> Тэр Өөрөөс нь эмээгчдэд хоол хүнс өгсөн.Тэр Өөрийнхөө гэрээг мөнхөд санах болно. <p><br/>
<p> Тэр үндэстнүүдийн өв залгамжлалыг Өөрийн ард түмэнд өгснөөрӨөрийн үйлсийн хүчийг тэдэнд мэдүүлсэн. <p><br/>
<p> Түүний мутрын үйлс бол үнэн ба шударга ёс юм.Түүний бүх тогтоолууд баттай юм. <p><br/>
<p> Тэд мөнхийн мөнхөд бат тогтоогдсон.Тэд үнэн ба шударга ёсоор үйлдэгдсэн. <p><br/>
<p> Тэр Өөрийн хүмүүст золилтыг илгээсэн.Тэр Өөрийн гэрээг мөнхөд байгуулсан.Түүний нэр бол ариун болоод сүрдмээр юм. <p><br/>
<p> ЭЗЭНээс эмээхүй бол мэргэн ухааны эхлэл юм.Түүний тушаалуудыг үйлдэгч бүгдэд сайн ухаан байдаг.Түүний магтаал мөнхөд байдаг.   <p><br/>
<p> ЭЗЭНийг магтагтун!ЭЗЭНээс эмээдэг,Түүний тушаалуудад ихэд баярладаг хүн юутай ерөөлтэй вэ! <p><br/>
<p> Түүний үр удмууд дэлхий дээр хүч чадалтай байх болно.Шулуун шударга хүний хойч үеийнхэн ерөөгдөх болно. <p><br/>
<p> Эд хөрөнгө болон баялгууд түүний гэрт байдаг бөгөөдТүүний зөв шударга байдал мөнхөд байдаг. <p><br/>
<p> Нигүүлсэнгүй, өрөвч, зөв шударга хүний төлөө,Шулуун шударга хүний төлөө харанхуйд гэрэл цацардаг. <p><br/>
<p> Нигүүлсэнгүй бөгөөд зээлдүүлдэг хүн сайн байх болно.Тэрээр шүүхэд өөрийн хэргээ батлах болно. <p><br/>
<p> Учир нь тэр хэзээ ч ганхуулагдахгүй.Зөв шударга хүн мөнхөд дурсагдах болно. <p><br/>
<p> Тэрээр муу мэдээнээс айхгүй.ЭЗЭНд итгэн түүний зүрх бат юм. <p><br/>
<p> Түүний зүрх гуйвшгүй.Тэрээр өстнүүд уруугаа бах нь ханан харах хүртэл айхгүй. <p><br/>
<p> Тэрээр үнэгүйгээр ядууст тараан өгсөн бөгөөдТүүний зөв шударга байдал мөнхөд байдаг.Түүний эвэр хүндэтгэлтэйгээр өргөмжлөгдөнө. <p><br/>
<p> Хорон санаатан хараад унтууцан,Шүдээ хавиран, устаж үгүй болно.Хорон муу хүний шунал хүсэл сөнөх болно.   <p><br/>
<p> ЭЗЭНийг магтагтун!ЭЗЭНий зарц нар аа, магтагтун,ЭЗЭНий нэрийг магтагтун. <p><br/>
<p> Эдүгээгээс өнө мөнхөдЭЗЭНий нэр магтагдах болтугай. <p><br/>
<p> Нар мандахаас жаргах хүртэл ЭЗЭНий нэр магтагдаг. <p><br/>
<p> ЭЗЭН бүх үндэстнүүдийн дээгүүр өндөр байдаг.Түүний сүр жавхлан ч тэнгэрүүдийн дээгүүр юм. <p><br/>
<p> Бидний Бурхан ЭЗЭНтэй хэн нь адил байж,Өндөрт заларч, <p><br/>
<p> Тэнгэр болоод газрыг үзэхээрӨөрийгөө даруу болгодог вэ? <p><br/>
<p> Тэрээр ядуусыг шороо тоосноос өргөж,Гачигдагсдыг үнсэн овооноос өндийлгөдөг. <p><br/>
<p> Энэ нь ноёдтой хамт,Өөрийн ард түмний ноёдтой хамт тэднийг байлгахын тулд юм. <p><br/>
<p> Тэрээр хүүсэр эмэгтэйгХүүхдүүдийн жаргалт эх болгон гэрт нь амьдруулдаг.ЭЗЭНийг магтагтун!   <p><br/>
<p> Израиль Египетээс,Иаковын гэр харь хэлтэй хүмүүсийн дундаас гарахад <p><br/>
<p> Иуда Түүний ариун газар,Израиль ч Түүний эзэмшил болсон билээ. <p><br/>
<p> Тэнгис хараад зугтжээ.Иордан ч ухран буцав. <p><br/>
<p> Уулс хуц мэт харайж,Толгод хурга мэт цовхчив. <p><br/>
<p> Тэнгис ээ, юуны учир чи зугтав аа?Иордан аа, чи юунд ухрав аа? <p><br/>
<p> Уулс аа, та нар юунд хуц мэт харайв?Толгод оо, юунд хурга мэт цовхчив? <p><br/>
<p> Өө, газар дэлхий Эзэний өмнө,Иаковын Бурханы өмнө доргигтун. <p><br/>
<p> Тэрээр хадыг усан цөөрөм,Хатуу чулууг ч усны булаг болгосон.   <p><br/>
<p> Бидэнд биш, Өө, ЭЗЭН, бидэнд биш,Харин Таны хайр энэрэл, Таны үнэний улмаасӨөрийнхөө нэрд л алдрыг өргө. <p><br/>
<p> Үндэстнүүд юунд“Тэдний Бурхан одоо хаана байна вэ?” гэж хэлэх ёстой вэ? <p><br/>
<p> Харин бидний Бурхан тэнгэрт байдаг.Тэр Өөрийн хүссэн бүхнээ үйлддэг. <p><br/>
<p> Тэдний шүтээнүүд бол мөнгө ба алт буюуХүний гарын бүтээл болой. <p><br/>
<p> Тэдгээр нь амтай боловч ярьж чаддаггүй.Тэдгээр нь нүдтэй боловч харж чаддаггүй. <p><br/>
<p> Тэдгээр нь чихтэй боловч сонсож чаддаггүй.Тэдгээр нь хамартай боловч үнэрлэж чаддаггүй. <p><br/>
<p> Тэдгээр нь гартай боловч тэмтэрч чаддаггүй.Тэдгээр нь хөлтэй боловч алхаж чаддаггүй.Тэд хоолойгоороо ч дуу гаргаж чаддаггүй. <p><br/>
<p> Тэдгээрийг бүтээгчид,Тэдэнд итгэгч бүгд мөн тэдэн шиг л болно. <p><br/>
<p> Израиль аа, ЭЗЭНд итгэгтүн.Тэр бол тэдний тусламж ба тэдний бамбай юм. <p><br/>
<p> Аароны гэрээ, ЭЗЭНд итгэгтүн.Тэр бол тэдний тусламж ба тэдний бамбай юм. <p><br/>
<p> ЭЗЭНээс эмээгчид ээ, та нар ЭЗЭНд итгэгтүн.Тэр бол тэдний тусламж ба тэдний бамбай юм. <p><br/>
<p> ЭЗЭН биднийг санасаар ирсэн. Тэр биднийг ерөөнө.Тэрээр Израилийн гэрийг ерөөнө.Тэрээр Аароны гэрийг ч бас ерөөнө. <p><br/>
<p> Тэрээр ЭЗЭНээс эмээдэг хүмүүсийгИх багагүй хамтад нь ерөөнө. <p><br/>
<p> ЭЗЭН та нарыг ч,Үр удмуудыг чинь ч өсгөн өнөр өтгөн болгох болтугай. <p><br/>
<p> Та нар тэнгэр газрыг бүтээгчЭЗЭНээс ерөөл хүртэх болтугай. <p><br/>
<p> Тэнгэрүүд бол ЭЗЭНий тэнгэрүүд билээ,Харин газар дэлхийг Тэрээр хүний хөвгүүдэд өгсөн. <p><br/>
<p> Үхэгсэд ЭЗЭНийг магтдаггүй,Анир чимээгүй уруу доош одогч хэн боловч магтдаггүй. <p><br/>
<p> Харин бид өдгөөгөөс өнө мөнхөдЭЗЭНийг магтана.ЭЗЭНийг магтагтун!   <p><br/>
<p> Би ЭЗЭНд хайртай. Учир нь ТэрМиний дуу хоолойг, гуйлтыг минь сонсдог. <p><br/>
<p> Тэр намайг чих тавин сонсдог учраасБи амьд байх хугацаандаа дуудах болно. <p><br/>
<p> Үхлийн уяа намайг ороож,Үхэгсдийн орны аймшгууд над дээр иржээ.Би зовлон зүдгүүр хийгээд уй гашуутай ч учирсан. <p><br/>
<p> Тэгээд би ЭЗЭНий нэр дээр дуудан“Өө, ЭЗЭН, би Танаас гуйя, амийг минь авраач!” гэв. <p><br/>
<p> ЭЗЭН бол нигүүлсэнгүй ба зөв шударга.Тийм ээ, бидний Бурхан бол өрөвч. <p><br/>
<p> ЭЗЭН гэнэн цайлган хүнийг хамгаалдаг.Намайг дорд болоход Тэр намайг аварсан. <p><br/>
<p> Сэтгэл минь ээ, эргээд амар тайван бол доо.Учир нь ЭЗЭН чамд их өгөөмөр хандсан юм. <p><br/>
<p> Учир нь Та миний сэтгэлийг үхлээс,Нүдийг минь нулимснаас,Хөлийг минь бүдрэхээс аварсан билээ. <p><br/>
<p> Би ЭЗЭНий өмнөАмьдын нутагт алхах болно. <p><br/>
<p> “Би ихэд зовж шаналсан” гэж хэлэхдээБи итгэсэн юм. <p><br/>
<p> Би бачимдахдаа“Бүх хүмүүс худалч” гэж хэлсэн. <p><br/>
<p> Надад өгсөн бүх ашиг тусынх нь төлөөБи ЭЗЭНд юугаар хариулах вэ? <p><br/>
<p> Би авралын хундагыг өргөж,ЭЗЭНий нэр дээр дуудна. <p><br/>
<p> Би бүх ард түмнийх нь өмнөЭЗЭНд тангарагласнаа биелүүлнэ. <p><br/>
<p> Өөрийнх нь бурханлаг хүмүүсийн үхэлЭЗЭНий мэлмийд үнэ цэнэтэйд тооцогддог. <p><br/>
<p> Өө, ЭЗЭН, би үнэхээр Таны зарц,Би Таны зарц бүсгүйн хүү Таны зарц билээ.Та миний хүлээсийг тайлсан юм. <p><br/>
<p> Танд би талархлын тахилыг өргөж,ЭЗЭНий нэр дээр дуудна. <p><br/>
<p> Би бүх ард түмнийх нь өмнөЭЗЭНд тангарагласнаа биелүүлнэ. <p><br/>
<p> Иерусалим аа, чиний гол дунд,ЭЗЭНий өргөөний хашаанд би тангарагласнаа биелүүлнэ.ЭЗЭНийг магтагтун!   <p><br/>
<p> Бүх үндэстнүүд ээ, ЭЗЭНийг магтагтун.Бүх ард түмнүүд ээ, Түүнийг өргөмжлөгтүн! <p><br/>
<p> Учир нь бидэнд хандсан Түүний хайр энэрэл агуу бөгөөдЭЗЭНий үнэн үүрд мөнхийн юм.ЭЗЭНийг магтагтун! <p><br/>
<p> ЭЗЭНд талархал өргө. Учир нь Тэр сайн,Учир нь Түүний хайр энэрэл мөнхийн юм. <p><br/>
<p> Израильчуудаар хэлүүл,“Түүний хайр энэрэл мөнхийн юм”. <p><br/>
<p> Аароны гэрээр хэлүүл,“Түүний хайр энэрэл мөнхийн юм”. <p><br/>
<p> ЭЗЭНээс эмээгчдээр хэлүүл,“Түүний хайр энэрэл мөнхийн юм”. <p><br/>
<p> Зовлон дундаас би ЭЗЭН уруу хашхирсан юм.ЭЗЭН надад хариулж, намайг уудам газарт авчирсан. <p><br/>
<p> ЭЗЭН миний талд, би айхгүй.Хүн надад юу хийж чадах вэ? <p><br/>
<p> ЭЗЭН надад туслагчдын дунд миний талд байна.Тиймээс би намайг үзэн яддаг хүмүүс уруу харах болно. <p><br/>
<p> Хүнд итгэхээсЭЗЭНий дотор хоргодох нь илүү дээр. <p><br/>
<p> Ноёдод итгэхээсЭЗЭНий дотор хоргодох нь илүү дээр. <p><br/>
<p> Бүх үндэстнүүд намайг бүсэлжээ.ЭЗЭНий нэрээр би тэднийг заавал бут цохино. <p><br/>
<p> Тэд намайг хүрээлжээ, тэд намайг хүрээлжээ.ЭЗЭНий нэрээр би тэднийг заавал бут цохино. <p><br/>
<p> Тэд намайг зөгийнүүд мэт хүрээлсэн.Тэд өргөст бутны дундах гал мэт унтарчээ.ЭЗЭНий нэрээр би тэднийг заавал тасална. <p><br/>
<p> Та нар намайг унагахаар хүчээр түлхсэн,Гэвч ЭЗЭН надад тусалсан юм. <p><br/>
<p> ЭЗЭН бол миний хүч ба миний дуу,Тэр миний аврал болсон юм. <p><br/>
<p> Зөв шударга хүний майханд баяр хөөртэй хашхираан, авралын дуу байна.ЭЗЭНий баруун мутар эрэлхэг зоригтойгоор үйлддэг. <p><br/>
<p> ЭЗЭНий баруун мутар өндөрт өргөгдсөн.ЭЗЭНий баруун мутар эрэлхэг зоригтойгоор үйлддэг. <p><br/>
<p> Би үхэхгүй, харин амьдарч,ЭЗЭНий үйлсийг тунхаглах болно. <p><br/>
<p> ЭЗЭН намайг хүндээр гэсгээсэн,Гэвч намайг үхэлд хүргээгүй. <p><br/>
<p> Надад зориулж зөв шударгын дааман хаалгыг нээгээч.Би түүгээр орно, би ЭЗЭНд талархал өргөнө. <p><br/>
<p> Энэ бол ЭЗЭНий дааман хаалга юм.Зөв шударга хүн түүгээр орох болно. <p><br/>
<p> Та надад хариулсан бөгөөдТа миний аврал болсон учраасБи Танд талархал өргөнө. <p><br/>
<p> Барилгачдын голсон чулууБулангийн тулгуур чулуу болов. <p><br/>
<p> Энэ бол ЭЗЭНээс бөгөөдБидний нүдэнд гайхалтай юм. <p><br/>
<p> Энэ бол ЭЗЭНий бүтээсэн өдөр юм.Үүнд хөгжилдөн баярлацгаая. <p><br/>
<p> Өө, ЭЗЭН, бид залбирч байна, авраач.Өө, ЭЗЭН, бид залбирч байна, дэвшлийг өгөн соёрхооч! <p><br/>
<p> ЭЗЭНий нэрээр ирэгч нэгэн ерөөлтэй еэ.Бид ЭЗЭНий өргөөнөөс чамайг ерөөсөн юм. <p><br/>
<p> ЭЗЭН бол Бурхан бөгөөд Тэр бидэнд гэрлийг өгсөн.Тахилыг тахилын ширээний эврэнд уяагаар холбогтун. <p><br/>
<p> Та бол миний Бурхан, би Танд талархал өргөе.Миний Бурхан, би Таныг өргөмжилнө. <p><br/>
<p> ЭЗЭНд талархал өргө. Учир нь Тэр бол сайн,Түүний хайр энэрэл мөнхийнх юм. <p><br/>
<p> Явдал үйл нь гэм зэмгүй,ЭЗЭНий хуулиар явагч хүмүүс юутай ерөөлтэй вэ! <p><br/>
<p> Түүний гэрчлэлүүдийг сахин,Түүнийг бүхий л зүрхээрээ хайгч хүмүүс юутай ерөөлтэй вэ! <p><br/>
<p> Тэд бас ямар ч шударга бусыг үйлддэггүй.Тэд Түүний замаар явдаг. <p><br/>
<p> Биднээр хичээнгүйлэн сахиулахаарТа Өөрийн тушаалуудыг тогтоосон юм. <p><br/>
<p> Таны зарлигуудыг сахихаарЗамууд минь бат тогтоосой! <p><br/>
<p> Тэгвэл Таны бүх тушаалуудыг анхаарах цагтБи ичихгүй. <p><br/>
<p> Таны зөв шударга шүүхээс сурахдааБи шулуун шударга зүрхээр Танд талархах болно. <p><br/>
<p> Би Таны зарлигуудыг сахин биелүүлэх болно.Намайг бүрмөсөн бүү орхиоч! <p><br/>
<p> Залуу хүн зам мөрөө хэрхэн цэврээр хадгалах вэ?Таны үгийн дагуу сахиснаар... <p><br/>
<p> Би бүхий л зүрхээрээ Таныг эрэн хайсан.Таны тушаалаас холдон тэнүүчлэхийг надад бүү зөвшөөрөөч! <p><br/>
<p> Таны эсрэг нүгэл хийхгүйн тулдТаны үгийг би зүрхэндээ хадгалсан. <p><br/>
<p> Өө, ЭЗЭН, Та ерөөлтэй еэ!Өөрийн зарлигуудыг надад заагаач. <p><br/>
<p> Таны амнаас гарсан бүх тогтоолыгБи уруулаараа тунхагласан юм. <p><br/>
<p> Би бүх баялагт баясдагтай адилТаны гэрчлэлүүдийн замд баяссан юм. <p><br/>
<p> Би Таны тушаалуудыг бясалгаж,Таны замуудыг эргэцүүлэх болно. <p><br/>
<p> Би Таны зарлигуудад баярлана.Би Таны үгийг мартахгүй. <p><br/>
<p> Намайг амьд байлгаж, Таны үгийг сахин биелүүлүүлэхийн тулдӨөрийн зарцдаа өгөөмөр хандаач. <p><br/>
<p> Таны хуулийн гайхамшигт зүйлсийгНадад харуулахаар нүдийг минь нээгээч. <p><br/>
<p> Би газар дэлхийд гаднын хүн билээ.Өөрийнхөө тушаалуудыг надаас бүү нуугаач. <p><br/>
<p> Таны тогтоолуудыг цаг үргэлж хүсэн тэмүүлсээрСэтгэл минь шаналж байна. <p><br/>
<p> Таны тушаалаас салан тэнүүчилдэгБардам хүн буюу хараал хүртсэн хүнийг Та зэмлэдэг юм. <p><br/>
<p> Буруутгал ба доромжлолыг надаас зайлуулаач.Учир нь би Таны гэрчлэлүүдийг сахидаг билээ. <p><br/>
<p> Ноёд сууж, миний эсрэг хэлэлцдэг ч гэсэнТаны зарц Таны зарлигуудыг бясалгадаг. <p><br/>
<p> Таны гэрчлэлүүд мөн миний баясал,Миний зөвлөгчид юм. <p><br/>
<p> Миний сэтгэл тоос шороонд дарагдсан.Өөрийн үгийн дагуу намайг сэргээгээч. <p><br/>
<p> Би өөрийн явдлуудын тухай ярьсан бөгөөд Та надад хариулсан билээ. <p><br/>
<p> Өөрийн зарлигуудыг надад заагаач.Өөрийн тушаалуудын замуудыг надад ухааруулаач.Тэгвэл би Таны гайхамшгуудыг бясалгана. <p><br/>
<p> Гашуудлаас болж сэтгэл минь уйлдаг.Өөрийн үгийн дагуу намайг хүчжүүлээч. <p><br/>
<p> Худал хуурмаг замыг надаас зайлуулж,Өөрийн хуулийг надад нигүүлсэнгүйгээр хүртээгээч. <p><br/>
<p> Би итгэлтэй замыг сонгосон юм.Би Таны тогтоолуудыг өмнөө тавьсан билээ. <p><br/>
<p> Би Таны гэрчлэлүүдээс зуурдаг.ЭЗЭН, намайг ичгүүрт бүү унагаач! <p><br/>
<p> Та зүрхийг минь уужруулах учирБи Таны тушаалуудын замаар гүйх болно. <p><br/>
<p> Өө, ЭЗЭН, Өөрийн зарлигуудын ёс журмыг надад заагаач.Би түүнийг эцэс хүртэл мөрдөнө. <p><br/>
<p> Би Таны хуулийг мөрдөж,Бүхий л зүрхээр түүнийг сахин биелүүлэхийн тулд надад ухаарлыг хайрлаач. <p><br/>
<p> Өөрийнхөө тушаалуудын жимээр намайг алхуулаач,Учир нь би түүнд баярладаг билээ. <p><br/>
<p> Зүрхийг минь олз уруу бус,Өөрийн гэрчлэл уруу хандуулаач. <p><br/>
<p> Нүдийг минь хоосон юмсыг харахаас эргүүлэн,Өөрийн замд намайг сэргээгээч. <p><br/>
<p> Танаас эмээх айдсыг төрүүлдэгӨөрийн үгийг Өөрийн зарцад бататгаач. <p><br/>
<p> Миний айдаг буруутгалыг надаас зайлуулаач.Учир нь Таны тогтоолууд бол сайн билээ. <p><br/>
<p> Харагтун, би Таны тушаалуудыг хүсэмжилж байна.Өөрийн зөв шударгаар намайг сэргээгээч. <p><br/>
<p> Өө, ЭЗЭН, Таны хайр энэрэл,Таны үгийн дагуу аврал тань надад ирэх болтугай. <p><br/>
<p> Тэгвэл намайг буруутгадаг хүнд хариулах үг надад бий болно.Учир нь би Таны үгэнд итгэдэг юм. <p><br/>
<p> Үнэний үгийг амнаас минь бүрмөсөн бүү аваач.Учир нь би Таны тогтоолуудыг хүлээдэг билээ. <p><br/>
<p> Ингэвэл би Таны хуулийг үргэлж,Мөнхийн мөнхөд сахина. <p><br/>
<p> Би Таны тушаалуудыг хайдаг учраасЧөлөөтэй алхах болно. <p><br/>
<p> Би бас хаадын өмнө Таны гэрчлэлүүдийг ярих бөгөөдИчихгүй байх болно. <p><br/>
<p> Би өөрийн хайрладагТаны тушаалуудад баясах болно. <p><br/>
<p> Би өөрийн хайрладагТаны тушаалууд уруу гараа өргөх болно.Би Таны зарлигуудыг бясалгана. <p><br/>
<p> Таны надад найдварыг өгсөн,Өөрийн зарцад хандуулсан үгийг санаач. <p><br/>
<p> Таны үг намайг сэргээсэн ньМиний зовлон зүдгүүрийн дундах миний тайвшрал юм. <p><br/>
<p> Бардам хүн намайг ихэд тохуурхдаг,Гэсэн ч би Таны хуулиас няцахгүй. <p><br/>
<p> Өө, ЭЗЭН, би Таны эртний тогтоолуудыг санасан бөгөөдӨөрийгөө тайтгаруулдаг. <p><br/>
<p> Таны хуулийг огоорсонХорон муу хүнээс болж шатам их зэвүүцэл намайг барин авсан. <p><br/>
<p> Миний аян замын өргөөндТаны зарлигууд бол миний дуу юм. <p><br/>
<p> Өө, ЭЗЭН, би Таны нэрийг шөнө санаж,Таны хуулийг сахидаг. <p><br/>
<p> Би Таны тушаалуудыг биелүүлдэг ньМинийх болсон юм. <p><br/>
<p> ЭЗЭН бол миний хувь юм.Би Таны үгийг сахин биелүүлэхээр амласан билээ. <p><br/>
<p> Би бүхий л зүрхээр Таны ивээлийг хайсан билээ.Өөрийн үгийн дагуу надад нигүүлсэнгүй байгаач. <p><br/>
<p> Би замуудаа тунгаан бодож,Хөлөө Таны гэрчлэлүүд уруу эргүүлсэн. <p><br/>
<p> Би Таны тушаалуудыг сахин биелүүлэхээрЯаравчилсан бөгөөд үүнийгээ хойшлуулаагүй юм. <p><br/>
<p> Хорон муу хүний уяанууд намайг хэрсэн,Гэвч би Таны хуулийг мартаагүй билээ. <p><br/>
<p> Таны зөв шударга тогтоолуудын улмаасБи Танд талархахаар шөнө дунд босох болно. <p><br/>
<p> Би Танаас эмээдэг бүх хүмүүс хийгээдТаны тушаалуудыг биелүүлдэг хүмүүсийн анд нөхөр юм. <p><br/>
<p> Өө, ЭЗЭН, газар дэлхий Таны хайр энэрлээр дүүрэн.Өөрийн зарлигуудыг надад заагаач. <p><br/>
<p> Өө, ЭЗЭН, Та Өөрийн үгийн дагууӨөрийн зарцад сайнаар хандсан билээ. <p><br/>
<p> Би Таны тушаалуудад итгэдэг учраасНадад ялгах чадвар болон мэдлэгийг заагаач. <p><br/>
<p> Зовж шаналахынхаа өмнө би буруу зүг уруу явсан байжээ.Харин одоо би Таны үгийг сахин биелүүлдэг. <p><br/>
<p> Та бол сайн бөгөөд сайныг үйлддэг билээ.Өөрийн зарлигуудыг надад заагаач. <p><br/>
<p> Бардам хүн миний эсрэг гүтгэлэг зохиодог.Би бүхий л зүрхээр Таны тушаалуудыг биелүүлнэ. <p><br/>
<p> Тэдний зүрх сэтгэл хатуурсан,Харин би Таны хуульд баясдаг. <p><br/>
<p> Миний зовон шаналсан нь,Таны зарлигуудыг сурах болсон нь надад тустай. <p><br/>
<p> Таны амнаас гарсан хууль нададМянга мянган алт мөнгөнөөс ч хавьгүй илүү юм. <p><br/>
<p> Таны мутар намайг урлан бүтээсэн юм.Өөрийн тушаалуудыг надад сургахын тулд намайг ухааруулж өгөөч. <p><br/>
<p> Би Таны үгийг хүлээдэг учраасТанаас эмээгчид намайг хараад, баярлах болтугай. <p><br/>
<p> Өө, ЭЗЭН, Таны шүүлтүүд зөв шударга бөгөөдТа итгэлтэй байдал дотор намайг зовоон шаналгасан гэдгийг би мэднэ. <p><br/>
<p> Таны зарцдаа хэлсэн үгийн дагууТаны хайр энэрэл намайг тайтгаруулах болтугай. <p><br/>
<p> Намайг амьд байлгахаар Таны өршөөл надад ирэг.Учир нь Таны хууль бол миний баясгалан юм. <p><br/>
<p> Намайг худал хуурмагаар завхруулсан учраас бардам хүмүүс ичих болтугай.Харин би Таны тушаалуудыг бясалгана. <p><br/>
<p> Танаас эмээдэг,Таны гэрчлэлүүдийг мэддэг хүмүүс над уруу эргэх болтугай. <p><br/>
<p> Би ичгүүрт орохгүйн тулдЗүрх минь Таны зарлигууд дотор гэм зэмгүй байх болтугай. <p><br/>
<p> Сэтгэл минь Таны авралыг хайсаар сульддаг.Би Таны үгийг хүлээдэг. <p><br/>
<p> Намайг “Та намайг хэзээ тайтгаруулах вэ?” гэж хэлэхэдТаны үгийн төлөө нүд минь гархилдаг. <p><br/>
<p> Хэдийгээр би утаан доторх хөхүүр шиг болсон ч гэсэнБи Таны зарлигуудыг мартдаггүй. <p><br/>
<p> Таны зарцын өдрүүд хэд вэ?Намайг хавчдаг хүмүүст Та хэзээ шүүлтийг гүйцэтгэх вэ? <p><br/>
<p> Таны хуулийг үл дагагчид болохБардам хүмүүс надад нүх ухжээ. <p><br/>
<p> Таны бүх тушаалууд итгэлтэй юм.Тэд намайг худал хуурмагаар хавчсан юм. Надад туслаач! <p><br/>
<p> Тэд намайг газар дэлхий дээр бараг хороожээ,Гэвч би Таны тушаалуудыг огоороогүй. <p><br/>
<p> Надаар Таны амнаас гарах гэрчлэлийг сахиулахын тулдӨөрийн хайр энэрлийн дагуу намайг сэргээгээч. <p><br/>
<p> Өө, ЭЗЭН, Таны үг тэнгэртМөнхөд бат тогтдог. <p><br/>
<p> Таны итгэлтэй байдал бүх үеийн туршид үргэлжилдэг.Та дэлхийг бий болгосон бөгөөд тэр байсаар байна. <p><br/>
<p> Тэд энэ өдөр Таны тогтоолуудын дагуу бат зогсдог.Учир нь бүх юмс бол Таны зарц нар билээ. <p><br/>
<p> Таны хууль миний баясгалан байгаагүйсэн болТэгвэл би зовлон шаналал дотроо мөхөх байсан. <p><br/>
<p> Би Таны тушаалуудыг хэзээ ч мартахгүй.Учир нь тэдгээрээр Та намайг сэргээсэн билээ. <p><br/>
<p> Би Таных билээ, намайг авраач.Учир нь би Таны тушаалуудыг эрэн хайсан юм. <p><br/>
<p> Хорон санаатнууд намайг устгахаар отон хүлээдэг.Би Таны гэрчлэлүүдийг гүн тунгаана. <p><br/>
<p> Би бүх төгс төгөлдөр юманд зах хязгаарыг тавьсан чТаны тушаал бол хэмжээлшгүй өргөн дэлгэр юм. <p><br/>
<p> Өө, Таны хуулийг би ямар их хайрладаг вэ!Тэр нь бүхий л өдөржингөө миний бясалгал байдаг. <p><br/>
<p> Таны тушаалууд намайг дайснуудаас минь илүү мэргэн болгодог.Учир нь тэд үргэлж надтай хамт байдаг. <p><br/>
<p> Таны гэрчлэлүүд миний бясалгал учирБи бүх багш нараасаа илүү ухаалаг болсон. <p><br/>
<p> Таны тушаалуудыг сахин биелүүлсэн учраасБи настангуудаас ч илүү ойлгон ухаардаг.  <p><br/>
<p> Би Таны үгийг сахин биелүүлэхийн тулдБүх бузар замаас хөлөө татсан юм.  <p><br/>
<p> Та Өөрөө надад заасан учирБи Таны тогтоолуудаас гажаагүй.  <p><br/>
<p> Таны үг амтлахад минь ямар чихэрлэг вэ!Миний аманд зөгийн балаас ч илүү чихэрлэг!  <p><br/>
<p> Таны тушаалуудаас би ухаарлыг авдаг.Тиймээс би худал хуурмаг явдал бүрийг үзэн яддаг билээ.  <p><br/>
<p> Таны үг бол миний хөл дэх дэнлүү,Миний зам дахь гэрэл юм.  <p><br/>
<p> Таны зөв шударга тогтоолуудыг сахин биелүүлнэ гэжБи тангараг тавьсан бөгөөд түүнийгээ ч батлах болно.  <p><br/>
<p> Би хэмжээлшгүй ихээр зовж зүдэрсэн.Өө, ЭЗЭН, Өөрийн үгийн дагуу намайг сэргээгээч.  <p><br/>
<p> Өө, ЭЗЭН, миний амнаас гарах сайн дурын өргөлийг хүлээн авч,Өөрийн тогтоолуудыг надад заагаач.  <p><br/>
<p> Амь насанд минь аюул нүүрлэсээр байнаГэсэн ч би Таны хуулийг мартдаггүй юм.  <p><br/>
<p> Хорон санаатнууд намайг хорлохоор урхи тавьсан,Гэвч би Таны тушаалуудаас гажаагүй билээ.  <p><br/>
<p> Би Таны гэрчлэлүүдийг мөнхөд өв болгон авсан.Учир нь тэд зүрхний минь баясгалан юм.  <p><br/>
<p> Би Таны зарлигуудыг гүйцэлдүүлэхээр зүрхээМөнхөд, эцэс хүртэл зориулсан.  <p><br/>
<p> Би хоёр санаатай хүмүүсийг үзэн яддаг,Харин Таны хуульд би хайртай.  <p><br/>
<p> Та бол миний хоргодох газар ба миний бамбай.Би Таны үгийг хүлээдэг.  <p><br/>
<p> Би Бурханыхаа тушаалуудыг сахин биелүүлэхийн тулдБузар мууг үйлдэгчид ээ, надаас холдогтун.  <p><br/>
<p> Намайг амьд байлгахын тулд Өөрийн үгийн дагуу намайг дэмжин тэтгээч.Намайг найдвараас минь болж ичгүүрт бүү оруулаач.  <p><br/>
<p> Би аюулгүй байж,Таны зарлигуудыг үргэлж анхаарахын тулд намайг тэтгээч.  <p><br/>
<p> Та зарлигуудаас тань холдон одогчдыг бүгдийг голсон билээ.Учир нь тэдний ов мэх дэмий хоосон юм.  <p><br/>
<p> Та дэлхийн бүх хорон санаатнуудыг нүүрсний хог шиг хөсөр хаясан.Тиймээс би Таны гэрчлэлүүдэд хайртай.  <p><br/>
<p> Махан бие минь Танаас эмээхдээ чичирдэг бөгөөдБи Таны шүүлтүүдээс айдаг юм.  <p><br/>
<p> Би шударга ёс ба үнэн зөвийг үйлдсэн билээ.Намайг дарлагчдад минь бүү тушаагаач.  <p><br/>
<p> Өөрийн зарцад сайны төлөөх баталгаа болооч.Бардамнагчдад намайг бүү дарлуулаач.  <p><br/>
<p> Миний нүд Таны авралын төлөө хийгээдТаны зөв шударга үгийн төлөө гархилан сульддаг.  <p><br/>
<p> Өөрийн хайр энэрлийн дагуу зарцдаа хандаж,Өөрийн зарлигуудыг надад заагаач.  <p><br/>
<p> Би Таны зарц билээ.Би Таны гэрчлэлүүдийг мэддэг байхын тулд надад ухаарлыг өгөөч.  <p><br/>
<p> Тэд Таны хуулийг зөрчсөн тулЭЗЭНий ажиллах цаг ирчихээд байна.  <p><br/>
<p> Тиймээс би Таны тушаалуудадАлтнаас ч, шижир алтнаас ч илүүгээр хайртай юм.  <p><br/>
<p> Тиймээс би аливаа тогтоолуудыг зөвд тооцдог бөгөөдБи аливаа худал хуурмаг явдлыг үзэн яддаг юм.  <p><br/>
<p> Таны гэрчлэлүүд бол гайхамшигтай.Тиймээс сэтгэл минь тэдгээрийг сахидаг.  <p><br/>
<p> Таны үгсийн тунхаглал гэгээрүүлдэг.Тэдгээр нь энгийн хүмүүст ухаарлыг хайрладаг.  <p><br/>
<p> Би Таны тушаалуудад тэмүүлсэн учирАмаа том ангайн аахилсан.  <p><br/>
<p> Таны нэрийг хайрлагсдад үйлддэг шигээНад уруу эргэж, намайг нигүүлсээч.  <p><br/>
<p> Миний алхмуудыг Өөрийн үгэн дээр тогтоож,Ямар ч гэм бурууд намайг ноёрхохыг бүү зөвшөөрөөч.  <p><br/>
<p> Би Таны тушаалуудыг сахихын тулдХүний дарлалаас намайг золиоч.  <p><br/>
<p> Өөрийн нүүр царайг зарцынхаа дээгүүр гийгүүлж,Өөрийн зарлигуудыг надад заагаач.  <p><br/>
<p> Таны хуулийг сахин биелүүлдэггүй учирНүд минь усны урсгал мэт нулимсыг урсгадаг юм.  <p><br/>
<p> Өө ЭЗЭН, Та бол шударга бөгөөдТаны шүүлтүүд шулуун шударга юм.  <p><br/>
<p> Та зөв шударга баХэмжээлшгүй итгэлтэй байдалд Өөрийн гэрчлэлүүдийг тушаасан билээ.  <p><br/>
<p> Миний өстнүүд Таны үгсийг мартсан учраасМиний хичээл зүтгэл намайг үгүй болгожээ.  <p><br/>
<p> Таны үг бол маш цэвэр тунгалаг билээ.Тиймээс Таны зарц түүнийг хайрладаг юм.  <p><br/>
<p> Би дорд ба үзэн ядагдсан,Гэсэн ч би Таны тушаалуудыг мартдаггүй.  <p><br/>
<p> Таны зөв шударга байдал бол мөнхийнх бөгөөдТаны хууль бол үнэн юм.  <p><br/>
<p> Бэрхшээл ба зовлон надад тохиолдсон,Гэвч Таны тушаалууд бол миний баясал юм.  <p><br/>
<p> Таны гэрчлэлүүд мөнхөд зөв шударга ажгуу.Намайг амьд байлгахын тулд надад ухаарлыг хайрлаач.  <p><br/>
<p> Би бүхий л зүрхээрээ хашхирсан билээ. Өө, ЭЗЭН, надад хариулаач!Би Таны зарлигуудыг сахин биелүүлнэ.  <p><br/>
<p> Би Танд хандан хашхирсан. Намайг авраач.Тэгвэл би Таны гэрчлэлүүдийг биелүүлэх болно.  <p><br/>
<p> Би үүр цайхын өмнө босож, тусламж гуйн хашхирдаг.Би Таны үгсийг хүлээдэг.  <p><br/>
<p> Таны үгийг тунгаан бодохын тулдБи шөнийн манааны өмнө нүдээ нээдэг.  <p><br/>
<p> Өөрийн хайр энэрлийн дагуу миний дуу хоолойг сонсооч.Өө, ЭЗЭН, Өөрийн тогтоолуудын дагуу намайг сэргээгээч.  <p><br/>
<p> Хорон мууг дагагчид ойртон ирж байна.Тэд Таны хуулиас хол билээ.  <p><br/>
<p> Өө ЭЗЭН, Та ойрхон бөгөөдТаны бүх тушаалууд ч үнэн билээ.  <p><br/>
<p> Эрт үеэс Би Таны гэрчлэлүүдээсТа тэднийг мөнхөд бий болгосныг мэдсэн билээ.  <p><br/>
<p> Миний зовлонг харж, намайг авраач.Учир нь би Таны хуулийг мартдаггүй.  <p><br/>
<p> Миний хэргийг өмгөөлж, намайг золиоч.Өөрийн үгийн дагуу намайг сэргээгээч.  <p><br/>
<p> Аврал хорон муу хүмүүсээс хол байдаг.Учир нь тэд Таны зарлигуудыг эрж хайдаггүй билээ.  <p><br/>
<p> Өө, ЭЗЭН, Таны өршөөлүүд агуу их юм.Өөрийн тогтоолуудын дагуу намайг сэргээгээч.  <p><br/>
<p> Намайг хавчигчид болон миний өстнүүд олон боловчБи Таны гэрчлэлүүдээс гаждаггүй.  <p><br/>
<p> Би ов мэхтнүүдийг хараад, жигшдэг.Учир нь тэд Таны үгийг сахин биелүүлдэггүй.  <p><br/>
<p> Таны тушаалуудыг хэрхэн хайрлаж буйг минь хараач.Өө, ЭЗЭН, Өөрийн хайр энэрлийн дагуу намайг сэргээгээч.  <p><br/>
<p> Таны үгийн нийлбэр нь үнэн бөгөөдТаны зөв шударга тогтоол бүхэн нь мөнхийнх юм.  <p><br/>
<p> Ноёд намайг шалтгаангүйгээр хавчдаг,Харин зүрх минь Таны үгнээс л сүрддэг.  <p><br/>
<p> Их олз олсон хүн шигБи Таны үгэнд баясдаг.  <p><br/>
<p> Би худал хуурмагийг үзэн ядан, жигшдэг,Харин Таны хуулийг би хайрладаг.  <p><br/>
<p> Таны зөв шударга тогтоолуудын улмаасБи өдөрт долоон удаа Таныг магтдаг.  <p><br/>
<p> Таны хуулийг хайрлагчид агуу амар амгалан байдаг бөгөөдТэднийг бүдрүүлэх зүйл ч байдаггүй.  <p><br/>
<p> Өө, ЭЗЭН, би Таны авралд найддаг бөгөөдТаны тушаалуудыг биелүүлдэг.  <p><br/>
<p> Сэтгэл минь Таны гэрчлэлүүдийг сахидаг бөгөөдБи тэдэнд хэмжээлшгүй их хайртай.  <p><br/>
<p> Би Таны тушаалууд ба гэрчлэлүүдийг сахьдаг,Учир нь миний бүх явдал Таны өмнө байдаг билээ.  <p><br/>
<p> Өө, ЭЗЭН, миний хашхирах дуу Таны өмнө хүрэг.Өөрийн үгийн дагуу надад ухаарлыг хайрлаач.  <p><br/>
<p> Миний гуйлтыг Өөрийн өмнө ирүүлээч.Өөрийн үгийн дагуу намайг авраач.  <p><br/>
<p> Та надад зарлигуудаа заадаг учраасУруул минь магтаалыг гаргаг.  <p><br/>
<p> Таны бүх тушаалууд зөв шударга учраасХэл минь Таны үгийн талаар дуулаг.  <p><br/>
<p> Би Таны тушаалуудыг сонгосон учирТаны мутар надад туслахад бэлэн болог.  <p><br/>
<p> Өө, ЭЗЭН, би Таны авралыг хүсэн тэмүүлдэг бөгөөдТаны хууль бол миний баясал юм. <p><br/>
<p> Таныг магтахын тулд сэтгэлийг минь амьд байлгаач.Өөрийн тогтоолуудыг надад туслуулаач.  <p><br/>
<p> Би төөрсөн хонь шиг замаас гажин явсан билээ. Өөрийн зарцыг хайн олооч.Учир нь би Таны тушаалуудыг мартдаггүй билээ.<p><br/>
<p> Би зовлон бэрхшээлийнхээ дунд ЭЗЭНд хандан хашхирсандТэрээр надад хариулсан. <p><br/>
<p> Өө, ЭЗЭН, миний сэтгэлийг худалч уруулаас болонХудал хуурмаг хэлнээс авраач. <p><br/>
<p> Худал хуурмаг хэл ээ, чамд юу өгч, чамд өөр юуг хийж болох вэ? <p><br/>
<p> Арц модны шатаж буй нүүрстэйДайчин хүний хурц сум. <p><br/>
<p> Би Мешект түр сууж,Кедарын майхнуудын дунд оршин суудаг тул би гаслантай яа! <p><br/>
<p> Амар тайвныг үзэн ядагчтай хамтСэтгэл минь хэтэрхий удаан оршин суужээ. <p><br/>
<p> Би бол амар тайван. Харин намайг ярьж байхадТэд дайныг хүсдэг билээ.   <p><br/>
<p> Би харцаа уулс уруу өргөнө.Хаанаас надад тусламж ирэх вэ? <p><br/>
<p> Миний тусламж тэнгэр ба газрыг бүтээсэнЭЗЭНээс ирдэг. <p><br/>
<p> Тэр чамайг хөл алдуулахгүй.Чамайг хамгаалагч Тэрээр үүрэглэхгүй. <p><br/>
<p> Харагтун, Израилийг хамгаалагч ТэрээрҮүрэглэх ч үгүй, унтах ч үгүй. <p><br/>
<p> ЭЗЭН бол чамайг хамгаалагч.ЭЗЭН бол чиний баруун гар тал дахь чиний сүүдэр юм. <p><br/>
<p> Өдрөөр нар ч чамайг хорлохгүй,Шөнөөр сар ч хөнөөхгүй. <p><br/>
<p> ЭЗЭН чамайг бүх хор хөнөөлөөс сахин хамгаална.Тэр чиний сэтгэлийг сахина. <p><br/>
<p> ЭЗЭН чиний орох, гарах бүрийгӨдгөөгөөс мөнхөд сахин хамгаална.   <p><br/>
<p> Тэд надад “ЭЗЭНий өргөө уруу явцгаая” гэхэдБи баярласан. <p><br/>
<p> Иерусалим аа, бидний хөлЧиний дааман хаалганы дотор зогсож байна. <p><br/>
<p> Иерусалим их шигүү хот шиг байгуулагдсан, <p><br/>
<p> Тийшээ овгууд, ЭЗЭНий овгуудЭЗЭНий нэрд талархал өргөхөөрИзраилийн тогтоолын дагуу очдог юм. <p><br/>
<p> Учир нь тэнд шүүхэд зориулан сэнтийнүүдийг,Давидын гэрийн сэнтийнүүдийг тавьсан байв. <p><br/>
<p> Иерусалимын амар амгалангийн төлөө гуй.“Чамайг хайрлагчид өлзийтэй байх болтугай. <p><br/>
<p> Амар амгалан чиний ханан хэрмийн дотор,Сайн сайхан чиний орднуудад байх болтугай”. <p><br/>
<p> Ах дүүс ба анд нөхдийнхөө төлөөБи одоо “Чиний дотор амар амгалан байх болтугай” гэж хэлнэ. <p><br/>
<p> Бидний Бурхан ЭЗЭНий өргөөний төлөөБи чиний сайн сайхныг эрэн хайх болно.   <p><br/>
<p> Тэнгэрт залрагч аа,Тан уруу би харцаа өргөж байна. <p><br/>
<p> Харагтун, зарцын нүд эзэнтнийхээ гарыг,Шивэгчний нүд эзэгтэйнхээ гарыг хардаг шигТүүнийг биднийг нигүүлсэх хүртэлБидний нүд өөрсдийн Бурхан ЭЗЭН уруу хардаг. <p><br/>
<p> Биднийг нигүүлсээч, Өө, ЭЗЭН, биднийг нигүүлсээч.Учир нь бид доромжлолоор ихэд дүүрсэн билээ. <p><br/>
<p> Бидний сэтгэлЦалгар хүмүүсийн доог тохуу,Бардамнагчдын доромжлолоор ихэд дүүрсэн билээ.   <p><br/>
<p> “ЭЗЭН бидний талд байгаагүйсэн бол” гэжИзраилиар одоо хэлүүл <p><br/>
<p> “Хүмүүс бидний эсрэг босох үедЭЗЭН бидний талд байгаагүйсэн бол <p><br/>
<p> Тэдний уур хилэн бидний эсрэг шатах үедТэд биднийг амьдаар маань залгих байсан. <p><br/>
<p> Тэгээд их ус биднийг хаман,Усны урсгалууд бидний сэтгэлийг живүүлэх байсан. <p><br/>
<p> Тэгээд догшин ус бидний сэтгэлийг живүүлэх байсан”. <p><br/>
<p> Биднийг тэдний шүдэнд тастуулахаар өгөөгүйЭЗЭН магтагдах болтугай. <p><br/>
<p> Бидний сэтгэл анчны урхинаас мултрах шувуу шиг зугтсан билээ.Урхи эвдэрсэн бөгөөд бид ч зугтсан. <p><br/>
<p> Бидний тусламж бол тэнгэр ба газрыг бүтээсэнЭЗЭНий нэрд бий.   <p><br/>
<p> ЭЗЭНд итгэдэг хүмүүс болҮл хөдлөх, мөнхөд оршдог Сион уулын адил юм. <p><br/>
<p> Иерусалимыг уулс хүрээлэн байдаг шигӨдгөөгөөс мөнхөд хүртэлӨөрийн хүмүүсийг ЭЗЭН хүрээлдэг. <p><br/>
<p> Учир нь хорон муу байдлын очирт таяг зөв шударга хүний газар дээр байхгүй.Энэ нь зөв шударга хүн буруу үйлдэлд гараа хүргэхгүйн тулд юм. <p><br/>
<p> Өө, ЭЗЭН, сайн хүмүүст болонШулуун шударга зүрхтэй хүмүүст сайныг үйлдээч. <p><br/>
<p> Харин муруй зам уруугаа хазайдаг хүмүүсийгЭЗЭН гэм бурууг үйлдэгчидтэй хамт авч одно.Израилийн дээр амар амгалан орштугай.   <p><br/>
<p> ЭЗЭН Сионы олзлогдогсдыг буцаан авчрах үедБид зүүдэлж байгаа хүмүүс шиг байсан билээ. <p><br/>
<p> Тэгээд бидний ам инээдээр,Хэл маань баясалтай дуугаар дүүрсэн юм.Тэгээд тэд үндэстнүүдийн дунд“ЭЗЭН тэдний төлөө аугаа их зүйлийг үйлдсэн юм” гэв. <p><br/>
<p> ЭЗЭН бидний төлөө аугаа их үйлсийг үйлдсэн юм.Бид баярлаж байна. <p><br/>
<p> Өө, ЭЗЭН, бидний олзлогдогсдыгӨмнөдийн гол горхинууд шиг сэргээгээч. <p><br/>
<p> Нулимс дуслуулан үр суулгагчидБаяртай дуу хөөртэйгөөр ургац хураах болно. <p><br/>
<p> Үртэй уутаа үүрэн, уйлан цааш нааш явдаг хүнБагцалсан тариагаа авч ирэн, баясгалантай дуутайгаар заавал дахин ирнэ.   <p><br/>
<p> ЭЗЭН гэрийг барьж байгуулахаас наашТүүнийг байгуулагчид дэмий хөдөлмөрлөдөг юм.ЭЗЭН хотыг хамгаалахаас наашМанаач хүн дэмий л сэрүүн байдаг юм. <p><br/>
<p> Та нарын хувьд эрт босон,Орой болтол унтахгүй байж,Зүтгэж олсон талхыг идэх нь дэмий хоосон юм.Учир нь Тэр Өөрийн хайрладаг хүндээ нойрыг өгдөг билээ. <p><br/>
<p> Харагтун, үр хүүхэд бол ЭЗЭНээс ирдэг бэлэг,Умайн үр жимс бол шагнал юм. <p><br/>
<p> Дайчны гарт буй сумтай адилЗалуу хүний үр хүүхдүүд тийм байдаг билээ. <p><br/>
<p> Тэднээр саадгаа дүүргэсэн хүн юутай ерөөлтэй вэ!Тэд дааман хаалган дээр дайснуудтайгаа ярилцах үедээИчгүүрт орохгүй.   <p><br/>
<p> ЭЗЭНээс эмээдэг,Түүний замаар замнагч хүн бүр юутай ерөөлтэй вэ. <p><br/>
<p> Чи өөрийн гарын үр жимсийг идэх үедээАз жаргалтай байх бөгөөд сайн сайхан амьдарна. <p><br/>
<p> Чиний эхнэр танай гэр доторхҮр жимстэй усан үзмийн мод адил,Чиний хүүхдүүд ширээг чинь тойрон буйЧидун мод адил байх болно. <p><br/>
<p> Харагтун, учир нь ЭЗЭНээс эмээдэг хүнИйнхүү ерөөгдөнө. <p><br/>
<p> ЭЗЭН чамайг Сионоос ерөөж,Чи насан туршдаа Иерусалимын сайн сайхныг үзэх болтугай. <p><br/>
<p> Чи хүүхдүүдийнхээ хүүхдүүдийг үзэх болтугай.Израилийн дээр амар амгалан орштугай!   <p><br/>
<p> “Тэд намайг залуугаас минь олон удаа хавчин зовоосон билээ”.Одоо Израилиар хэлүүл. <p><br/>
<p> “Тэд намайг залуугаас минь олон удаа хавчин зовоосон билээ.Гэвч тэд намайг дийлээгүй юм. <p><br/>
<p> Тариачин миний нурууг анжсаар хагалав.Тэд урт шан татсан билээ”. <p><br/>
<p> ЭЗЭН бол зөв шударга юм.Тэрээр хорон муу хүний уяаг тасалдаг. <p><br/>
<p> Сионыг үзэн ядагчид бүгдИчгүүрт орж, ухрагтун. <p><br/>
<p> Тэд ургахаасаа өмнө хатдагДээвэр дээрх өвс ногоо мэт болог. <p><br/>
<p> Эдгээр нь хадланчийн атгыг ч,Тариа багцлагчийн тэврийг ч дүүргэхгүй. <p><br/>
<p> Хажуугаар өнгөрөгчид ч“ЭЗЭНий ерөөл та нар дээр байг.Бид та нарыг ЭЗЭНий нэрээр ерөөе” гэж хэлдэггүй.   <p><br/>
<p> Өө, ЭЗЭН, би гүнээс Тан уруу хашхирсан. <p><br/>
<p> Эзэн, дуу хоолойг минь сонсооч!Миний гуйлтын дуундТаны чих зөөлөн байг. <p><br/>
<p> ЭЗЭН, хэрэв Та гэм бурууг тэмдэглэвээс,Өө, Эзэн, хэн тэсвэрлэн зогсож чадах вэ? <p><br/>
<p> Харин Танаас эмээхийн тулдТанд уучлал байдаг билээ. <p><br/>
<p> Би ЭЗЭНийг хүлээдэг, сэтгэл минь ч хүлээдэг бөгөөдТүүний үгэнд би найддаг билээ. <p><br/>
<p> Манаач хүн өглөө болохыг хүлээхээс ч илүүгээрСэтгэл минь ЭЗЭНийг хүлээдэг.Манаач хүн өглөөг хүлээхээс ч илүүгээр шүү. <p><br/>
<p> Израиль аа, ЭЗЭНд найдагтун.Учир нь ЭЗЭНд хайр энэрэл байгаа,Түүнд арвин золилт бий. <p><br/>
<p> Тэрээр ИзраилийгБүх гэм буруугаас нь золих болно.   <p><br/>
<p> Өө, ЭЗЭН, зүрх минь бардам биш, нүд минь ч ихэмсэг биш юм.Би их үйлс,Эсвэл надад хэт хүнд зүйлсэд ч оролцдоггүй. <p><br/>
<p> Би сэтгэлээ үнэхээр тайвшруулан чимээгүй болгосон.Хөхнөөс гарсан хүүхэд эхийнхээ тэвэрт байдаг шигСэтгэл минь миний дотор хөхнөөсөө гарсан хүүхэд мэт юм. <p><br/>
<p> Израиль аа, өдгөөгөөс мөнхийн мөнхөдЭЗЭНд найдагтун! <p><br/>
<p> Өө, ЭЗЭН, Давидын төлөөТүүний бүх шаналлыг санаач. <p><br/>
<p> Түүний хэрхэн ЭЗЭНд тангараглан,Иаковын Төгс хүчит Нэгэнд андгайлахдаа <p><br/>
<p> “Үнэхээр би гэртээ ч орохгүй,Орон дээрээ ч хэвтэхгүй. <p><br/>
<p> Би унтахаар нүдээ ч анихгүй,Зовхио ч буулгахгүй. <p><br/>
<p> Энэ нь намайг ЭЗЭНд зориулсан газрыг,Иаковын Төгс хүчит Нэгэнд орших газрыг олох хүртэл болой” гэж байсныг санаач. <p><br/>
<p> Харагтун, бид үүний талаар Ефратад сонсож,Үүнийг Иаарын талбайгаас олсон. <p><br/>
<p> Түүний орших газарт очицгооё.Түүний хөлийн гишгүүрийн хажууд мөргөцгөөе. <p><br/>
<p> Өө, ЭЗЭН Та Өөрийн хүч чадлын авдартай хамтӨөрийн амралтын газарт орохоор босооч. <p><br/>
<p> Өөрийн тахилч нарыг зөв шударгаар хувцасла.Таны бурханлаг хүмүүс баяр хөөр болон дуулаг. <p><br/>
<p> Өөрийн зарц Давидын төлөөТослогдогчийнхоо нүүрийг бүү буруулаач. <p><br/>
<p> ЭЗЭН Давидадэнэ үнэнээс буцахгүй гэж тангарагласан нь“Чиний биеэс төрсөн хүүхдээс Би чиний сэнтийд зална. <p><br/>
<p> Хэрэв чиний хөвгүүд Миний гэрээг болонМиний тэдэнд сургадаг гэрчлэлийг минь сахивалТэдний хөвгүүд ч бас чиний сэнтийд мөнхөд залрах болно” хэмээв. <p><br/>
<p> Учир нь ЭЗЭН Сионыг сонгосон юм.Тэр түүнийг Өөрийн орших газар болгохыг хүсэв. <p><br/>
<p> “Энэ бол мөнхөд Миний амрах газар болой.Үүнийг хүссэн тул Би энд амьдарна. <p><br/>
<p> Би түүнийг хоол хүнсээр элбэгээр ерөөнө.Би гачигдагсдыг нь талхаар хангана. <p><br/>
<p> Түүний тахилч нарыг ч бас Би авралаар хувцаслах бөгөөдТүүний бурханлаг хүмүүс баярлан чангаар дуулна. <p><br/>
<p> Тэнд Би Давидын эврийг ургуулна.Би Өөрийн тослогдогчийн төлөө дэнлүүг бэлтгэсэн юм. <p><br/>
<p> Түүний дайснуудыг Би ичгүүрээр хувцаслана.Харин өөрийнх нь дээр титэм нь гялбах болно”.   <p><br/>
<p> Харагтун, ах дүүсийн хувьд хамтдаа нэгдмэлээр амьдрах ньХичнээн сайхан, хичнээн тааламжтай вэ! <p><br/>
<p> Энэ нь сахал дээгүүр,Аароны сахал дээгүүр доошоо урсан,Хувцасных нь захаар доошоо урсаж буйТолгой дээрх үнэ цэнэтэй тостой адил юм. <p><br/>
<p> Энэ нь Сионы уулс дээр буудагХермоны шүүдэртэй адил юм.Учир нь тэнд ЭЗЭН ерөөлийг тушаасан бөгөөдТэр нь мөнхийн амь билээ.   <p><br/>
<p> Харагтун, ЭЗЭНий өргөөнд шөнөөр үйлчилдэгЭЗЭНий бүх зарц нар аа, ЭЗЭНийг магтагтун! <p><br/>
<p> Ариун газарт хандуулан гараа өргөж,ЭЗЭНийг магтагтун. <p><br/>
<p> Тэнгэр ба газрыг бүтээсэн Нэгэн болохЭЗЭН Сионоос чамайг ерөөх болтугай. <p><br/>
<p> ЭЗЭНийг магтагтун!ЭЗЭНий нэрийг магтагтун.ЭЗЭНий зарц нар аа, магтагтун, <p><br/>
<p> ЭЗЭНий өргөөнд,Бидний Бурханы өргөөний хашаанд зогсогчид оо, та нар. <p><br/>
<p> ЭЗЭНийг магтагтун. Учир нь ЭЗЭН бол сайн.Түүний нэрд магтан дуулагтун. Учир нь тэр сайхан юм. <p><br/>
<p> Учир нь ЭЗЭН Өөртөө зориулан Иаковыг,Өөрийн өмч болгон Израилийг сонгосон билээ. <p><br/>
<p> ЭЗЭН бол аугаа бөгөөдБидний Эзэн бол бүх бурхдаас илүү дээгүүр гэдгийг би мэднэ. <p><br/>
<p> ЭЗЭН таалдаг аливаа зүйлээТэнгэрт ба газарт хийгээд далайнуудад ба бүх гүн газруудад үйлддэг билээ. <p><br/>
<p> Тэрээр дэлхийн зах хязгааруудаас уур манангуудыг дээшээ хөөрүүлдэг.Тэр бол бороонд зориулан аянга цахилгааныг бүтээж,Өөрийн агуулахуудаас салхийг гаргадаг. <p><br/>
<p> Тэрээр Египетийн уугануудыг,Хүний хүүхэд, амьтны төлийн аль алиныг цохисон. <p><br/>
<p> Египет ээ, Тэр чиний дунд тэмдгүүд ба гайхамшгуудыгФараон болон түүний бүх түшмэд дээр илгээсэн юм. <p><br/>
<p> Тэрээр олон үндэстнүүдийг бут цохиж,Хүчтэй хаадыг алсны дотор <p><br/>
<p> Аморичуудын хаан Сихон,Башаны хаан Ог болонКанааны бүх хаанчлалууд болой. <p><br/>
<p> Тэр тэдний газар нутгийг өв болгонӨөрийн ард түмэн болох Израильд өв болгон өгсөн. <p><br/>
<p> Өө, ЭЗЭН, Таны нэр мөнхийнх бөгөөдӨө, ЭЗЭН, Таны тухай дурсгал бүх үеүдэд хүрнэ. <p><br/>
<p> Учир нь ЭЗЭН Өөрийн ард түмнийг шүүж,Өөрийн зарц нарыг өршөөнө. <p><br/>
<p> Улс үндэстнүүдийн шүтээнүүд бол алт, мөнгө буюуХүний гарын бүтээл юм. <p><br/>
<p> Тэд амтай боловч ярьдаггүй.Тэд нүдтэй боловч хардаггүй. <p><br/>
<p> Тэд чихтэй боловч сонсдоггүй,Тэдний аманд ямар ч амьсгал байхгүй билээ. <p><br/>
<p> Тэднийг бүтээдэг хүмүүс,Тэдэнд итгэгчид бүгдээрээ тэдэнтэй адилхан болно. <p><br/>
<p> Израилийн гэр ээ, ЭЗЭНийг магтагтун.Аароны гэр ээ, ЭЗЭНийг магтагтун. <p><br/>
<p> Левийн гэр ээ, ЭЗЭНийг магтагтун.ЭЗЭНээс эмээгчид ээ, та нар ЭЗЭНийг магтагтун. <p><br/>
<p> Иерусалимд оршин суудагЭЗЭН Сионоос магтагдах болтугай.ЭЗЭНийг магтагтун! <p><br/>
<p> ЭЗЭНд талархагтун. Учир нь Тэр сайн,Учир нь Түүний хайр энэрэл мөнхийнх. <p><br/>
<p> Бурхдын Бурханд талархагтун.Учир нь Түүний хайр энэрэл мөнхийнх. <p><br/>
<p> Эздийн ЭЗЭНд талархагтун,Учир нь Түүний хайр энэрэл мөнхийнх. <p><br/>
<p> Агуу гайхамшгуудыг ганцаар үйлдэгч Түүнд талархагтун,Учир нь Түүний хайр энэрэл мөнхийнх. <p><br/>
<p> Цэцэн мэргэнээр тэнгэрүүдийг бүтээсэн Түүнд талархагтун.Учир нь Түүний хайр энэрэл мөнхийнх. <p><br/>
<p> Газрыг усан дээгүүр дэлгэсэн Түүнд талархагтун.Учир нь Түүний хайр энэрэл мөнхийнх. <p><br/>
<p> Агуу гэрлүүдийг бүтээсэн Түүнд талархагтун.Учир нь Түүний хайр энэрэл мөнхийнх. <p><br/>
<p> Нараар өдрийг захируулагч Түүнд талархагтун.Учир нь Түүний хайр энэрэл мөнхийнх. <p><br/>
<p> Шөнийг захируулахаар сар ба оддыг бүтээсэн Түүнд талархагтун.Учир нь Түүний хайр энэрэл мөнхийнх. <p><br/>
<p> Египетийн ууган хүүхдүүдийг цохисон Түүнд талархагтун.Учир нь Түүний хайр энэрэл мөнхийнх. <p><br/>
<p> Израилийг тэдний дундаас гарган авчирсан Түүнд талархагтун.Учир нь Түүний хайр энэрэл мөнхийнх. <p><br/>
<p> Хүчит гар, сунгасан мутраар гаргасан Түүнд талархагтун.Учир нь Түүний хайр энэрэл мөнхийнх. <p><br/>
<p> Улаан Тэнгисийг хоёр хэсэгт хуваасан Түүнд талархагтун.Учир нь Түүний хайр энэрэл мөнхийнх. <p><br/>
<p> Түүний дундуур Израилийг гаргасан Түүнд талархагтун.Учир нь Түүний хайр энэрэл мөнхийнх. <p><br/>
<p> Харин Тэрээр Фараон ба түүний их цэргийг Улаан Тэнгист сүйрүүлсэн Түүнд талархагтун.Учир нь Түүний хайр энэрэл мөнхийнх. <p><br/>
<p> Өөрийн хүмүүсийг цөлөөр дагуулсан Түүнд талархагтун.Учир нь Түүний хайр энэрэл мөнхийнх. <p><br/>
<p> Их хаадыг бут цохьсон Түүнд талархагтун.Учир нь Түүний хайр энэрэл мөнхийнх. <p><br/>
<p> Хүчит хаадыг алсан Түүнд талархагтун.Учир нь Түүний хайр энэрэл мөнхийнх. <p><br/>
<p> Аморичуудын хаан Сихоныг алсан Түүнд талархагтун.Учир нь Түүний хайр энэрэл мөнхийнх. <p><br/>
<p> Башаны хаан Огийг алсан Түүнд талархагтун.Учир нь Түүний хайр энэрэл мөнхийнх. <p><br/>
<p> Тэдний газрыг өв болгон өгсөн Түүнд талархагтун.Учир нь Түүний хайр энэрэл мөнхийнх. <p><br/>
<p> Өөрийн зарц Израильд өв болгосон Түүнд талархагтун.Учир нь Түүний хайр энэрэл мөнхийнх. <p><br/>
<p> Дорд байхад маань биднийг дурсан санасан Түүнд талархагтун.Учир нь Түүний хайр энэрэл мөнхийнх. <p><br/>
<p> Биднийг өстнүүдээс маань аварсан Түүнд талархагтун.Учир нь Түүний хайр энэрэл мөнхийнх. <p><br/>
<p> Бүх махбодод хоол хүнс өгдөг Түүнд талархагтун.Учир нь Түүний хайр энэрэл мөнхийнх. <p><br/>
<p> Тэнгэрийн Бурханд талархагтун.Учир нь Түүний хайр энэрэл мөнхийнх.   <p><br/>
<p> Вавилоны гол мөрнүүдийн дэргэдБид сууж, Сионыг санан уйлцгаасан. <p><br/>
<p> Бид босоо ятгаа, хөгжмүүдээУд модонд өлгөсөн. <p><br/>
<p> Учир нь тэнд олзлон авагчид маань биднээс дуу шаардан,“Сионы дуунуудаас нэгийг бидэнд дуулаач” хэмээнБиднийг зовоогчид баяр хөөр шаардсан юм. <p><br/>
<p> Бид ЭЗЭНий дуугХарь нутагт яаж дуулах вэ? <p><br/>
<p> Иерусалим аа, хэрэв би чамайг мартсансан болМиний баруун гар чадвараа алдах болтугай. <p><br/>
<p> Хэрвээ би чамайг санахгүй бол,Хэрвээ би ИерусалимыгӨөрийн хамгийн дээд баясгалангаас илүүгээр өргөмжлөхгүй болХэл минь тагнайнд минь наалдаг. <p><br/>
<p> Өө, ЭЗЭН,“Түүнийг нураа, түүнийг нураа,Суурь хүртэл нь нураа” гэж байсан Едомын хөвгүүдэдИерусалимын хөнөөлт өдрийг сануулаач. <p><br/>
<p> Сүйрсэн нэгэн болох Вавилоны охин оо,Чиний бидэнд хариу үйлдсэн ёсоорЧамд хариулагч нэгэн юутай ерөөлтэй байх вэ! <p><br/>
<p> Чиний нялх хүүхдүүдийг барьж аванХад уруу шидэгч нэгэн юутай ерөөлтэй байх вэ!   <p><br/>
<p> Би бүхий л зүрхээрээ Танд талархал өргөнө.Би бурхдын өмнө Таныг магтан дуулна. <p><br/>
<p> Би Таны ариун сүм уруу хандан сөгдөн мөргөж,Таны хайр энэрэл, үнэний тань төлөө Таны нэрд талархал өргөнө.Учир нь Та Өөрийн бүх нэрээр Өөрийн үгийг өндөрт өргөмжилсөн юм. <p><br/>
<p> Миний дуудсан өдөр Та надад хариулжээ.Та сэтгэлийг минь хүчтэй болгон намайг зоригжуулсан. <p><br/>
<p> Өө, ЭЗЭН, Таны амнаас гарах үгийг сонсохдооГазрын бүх хаад Танд талархал өргөнө. <p><br/>
<p> Тэд ЭЗЭНий замуудын тухай дуулна.Учир нь ЭЗЭНий сүр жавхлан агуу их билээ. <p><br/>
<p> Учир нь ЭЗЭН хэдийгээр өндөрт оршдог боловчДорд хүнийг харж ханддаг,Харин бардамнагчийг Тэр холоос ч мэддэг юм. <p><br/>
<p> Хэдийгээр би бэрхшээл зовлонгийн дунд явдаг ч Та намайг сэргээнэ.Та мутраа миний дайснуудын уур хилэнгийн өмнөөс сунгах бөгөөдТаны баруун мутар намайг аварна. <p><br/>
<p> ЭЗЭН надад хамаарах зүйлсийг гүйцэлдүүлнэ.Өө, ЭЗЭН, Таны хайр энэрэл мөнхийн юм.Өөрийн мутрын бүтээлүүдийг бүү орхиоч.   <p><br/>
<p> Өө, ЭЗЭН, Та намайг судлан, намайг мэдсэн билээ. <p><br/>
<p> Миний сууж, босохыг ч хүртэл Та мэддэг юм.Та хаа холоос миний санаа бодлуудыг ойлгодог. <p><br/>
<p> Та миний явах зам мөр хийгээд хэвтэхийг минь ч нарийвчлан үзэж,Миний бүх явдлыг дотно сайн мэддэг. <p><br/>
<p> Намайг ганц үг өгүүлэхээс ч өмнө,Харагтун, ЭЗЭН Та бүгдийг мэддэг. <p><br/>
<p> Та намайг хойноос ба урдаас минь нөмөрлөж,Миний дээр мутраа тавьсан. <p><br/>
<p> Иймд мэдлэг надад дэндүү гайхамшигтай юм.Энэ нь өндөр бөгөөд би түүнд хүршгүй билээ. <p><br/>
<p> Таны Сүнснээс би хаашаа одож чадах вэ?Эсвэл Таны оршихуйгаас би хаашаа зугтаж чадах вэ? <p><br/>
<p> Хэрэв би тэнгэр өөд очвол, Та тэнд байдаг.Хэрэв би Үхэгсдийн оронд ор дэрээ засвал, харагтун, Та тэнд байдаг. <p><br/>
<p> Хэрэв би үүрийн гэгээгээр жигүүрлэн,Хэрэв би далайн хамгийн алсын хэсэгт суувал, <p><br/>
<p> Тэнд ч Таны мутар намайг удирдаж,Таны баруун мутар надаас зуурах болно. <p><br/>
<p> Хэрэв би “Харанхуй үнэхээр намайг нөмөрч,Намайг хүрээлэгч гэрэл нь шөнө болно” гэвэл <p><br/>
<p> Харанхуй ч Танд харанхуй биш бөгөөдШөнө ч өдөр мэт гэрэлтэй билээ.Гэрэл харанхуй хоёр хоёулаа адилхан юм. <p><br/>
<p> Учир нь Та миний эрхтнүүдийг хэлбэртэй болгожээ.Та эхийн минь хэвлийд намайг бүрдүүлжээ. <p><br/>
<p> Би аймшигтай болоод гайхамшигтай бүтээгдсэн тул Танд талархал өргөнө.Таны үйлс бол гайхалтай бөгөөдМиний сэтгэл ч үүнийг маш сайн мэддэг юм. <p><br/>
<p> Намайг нууц дотор бүрэлдэж,Газрын гүнд урнаар шаглагдаж байхад чМиний биеийн галбир Танаас нууцлагдаагүй юм. <p><br/>
<p> Миний төрхөө олж амжаагүй үр хөврөлийг Таны нүд харж л байсан.Надад тогтоогдсон өдрүүдийнНэг нь ч болоогүй байхадТэд бүгд Таны номд бичигдсэн байжээ. <p><br/>
<p> Өө Бурхан, надад хандсан Таны бодлууд хичнээн нандин бэ!Тэдний нийлбэр хичнээн их вэ! <p><br/>
<p> Хэрвээ би тэдгээрийг тоолбол тэд элсний ширхгээс ч даван гарна.Би сэрүүн байхдаа ч Тантай хамт байна. <p><br/>
<p> Өө, Бурхан, Та хорон муу хүнийг хядах ч болоосой.Тиймээс цус урсгагчид аа, надаас холдогтун. <p><br/>
<p> Учир нь тэд Таны эсрэг муугаар ярьдаг бөгөөдТаны дайснууд Таны нэрийг дэмий хоосноор ашигладаг. <p><br/>
<p> Өө, ЭЗЭН, Таныг үзэн ядагчдыг би үзэн яддаггүй гэж үү?Таны эсрэг босогчдыг би жигшдэггүй гэж үү? <p><br/>
<p> Би туйлд хүртэл тэднийг үзэн яддаг.Тэд миний дайснууд болсон. <p><br/>
<p> Өө, Бурхан, намайг судлан, миний зүрхийг мэдээч.Намайг шалгаж, миний бодлуудыг мэдээч. <p><br/>
<p> Миний дотор ямар нэгэн хөнөөлт үйл буй эсэхийг харж,Мөнхийн зам уруу намайг залаач.   <p><br/>
<p> Өө, ЭЗЭН, намайг бузар муу хүмүүсээс авраач.Намайг хүчирхийлэгчдээс хамгаалаач. <p><br/>
<p> Тэд зүрхэндээ бузар муу зүйлсийг сэддэг.Тэд үргэлж дайнуудыг өдөөдөг. <p><br/>
<p> Тэд могой шиг хэлээ билүүддэг.Тэдний уруул дор хорт могойн хор байдаг.Села <p><br/>
<p> Өө, ЭЗЭН, намайг бузар муу хүмүүсийн гараас хамгаалаач.Миний хөлийг түлхэхээр зорьсонХүчирхийлэгчдээс намайг хамгаалаач. <p><br/>
<p> Бардам хүмүүс намайг хорлохоор урхи ба уяануудыг тавьжээ.Тэд замын хажууд тор татсан.Тэд надад занга тавьсан.Села <p><br/>
<p> Би ЭЗЭНд хандан “Та бол миний Бурхан.Өө, ЭЗЭН, миний гуйх дуунд чих тавиач” гэв. <p><br/>
<p> Миний авралын хүч чадал болох Эзэн БУРХАН,Та тулалдааны өдөр миний толгойг бүтээн нөмөрсөн юм. <p><br/>
<p> Өө, ЭЗЭН, хорон муу хүний хүслийг бүү соёрхооч.Тэд өргөмжлөгдүүзэй гэж төлөвлөгөөг нь бүү дэмжээч.Села <p><br/>
<p> Намайг тойрон байгчдын толгойнуудын хувьд гэвэлӨөрсдийнх нь уруулын хор хөнөөлөөр тэднийг нөмөргөөч. <p><br/>
<p> Шатаж буй нүүрс тэдэн дээр унах болтугай.Тэд гал уруу,Гарч чадахааргүй гүн нүхэнд түлхүүлэн унах болтугай. <p><br/>
<p> Гүжирдэгч хүн газар дээр бүү зогсог.Хүчирхийлэгч хүнийг гай зовлон дагаж хөнөөнө. <p><br/>
<p> ЭЗЭН зовогч хүний хэргийг хийгээдЯдуу хүний төлөөх шударга ёсыг дэмжих болно гэдгийг би мэднэ. <p><br/>
<p> Зөв шударга хүн Таны нэрд үнэхээр талархана.Шулуун шударга хүн Таны оршихуйд амьдарна.   <p><br/>
<p> Өө, ЭЗЭН, би Таныг дууддаг. Над уруу хурдан ирээч!Намайг Таныг дуудаж байх үед миний дуунд чих тавиач! <p><br/>
<p> Миний залбирал Таны өмнө утлага адил тоологдог.Гараа дээш өргөх минь үдшийн тахил адил тоологдог. <p><br/>
<p> Өө, ЭЗЭН, аманд минь манаач тавиач.Уруулын минь хаалгыг сахиач. <p><br/>
<p> Гэм бурууг үйлдэгчидтэй хамтХорон муу үйлсийг үйлдэхээрЗүрхийг минь аливаа бузар зүйлд бүү уруу татуулаач.Тэдний тансаг амттануудаас надад бүү идүүлээч. <p><br/>
<p> Зөв шударга хүн намайг энэрэн цохиж, намайг зэмлэг.Энэ нь толгойн тос мэт билээ.Толгойг минь үүнээс бүү татгалзуулаач,Учир нь миний залбирал хорон муу үйлсийнх нь эсрэг хандсаар л байна. <p><br/>
<p> Тэдний шүүгчид хадны хажуу уруу шидэгдсэн бөгөөдМиний үг амттай учраас тэд түүнийг сонсдог. <p><br/>
<p> Хэн нэгэн нь газар хагалж, хөрсийг борнойдох үедБидний яснууд Үхэгсдийн орны хаалган дээр тараагдсан юм. <p><br/>
<p> Өө, БУРХАН Эзэн, миний нүд Тан уруу чиглэнэ.Тан дотор би хоргодно. Намайг хамгаалалтгүй бүү орхиоч. <p><br/>
<p> Намайг барихаар тэдний тавьсан урхины торноос болонГэм бурууг үйлдэгчдийн занганаас намайг хамгаалаач. <p><br/>
<p> Намайг аюулгүй өнгөрөх зуурХорон муу хүнийг өөрийнх нь торонд оруулаач.   <p><br/>
<p> Бид дуу хоолойгоороо ЭЗЭНд хандан чангаар хашхирна.Би дуу хоолойгоороо ЭЗЭНээс гуйна. <p><br/>
<p> Би Түүний өмнө гомдлоо урсгана.Би зовлон бэрхшээлээ Түүний өмнө ярина. <p><br/>
<p> Миний сүнс миний дотор сульдах үедТа зам мөрийг минь мэдэж байсан.Явах замд миньТэд намайг барихаар урхи нуусан байв. <p><br/>
<p> Баруун тал уруу харж ажиглаач.Намайг тоодог хүн нэг ч байхгүй байна.Надад зугтаах газар ч үгүй.Сэтгэлд минь санаа тавигч нэг ч үгүй. <p><br/>
<p> Өө, ЭЗЭН, би Танд хандан хашхирсан билээ.Би “Та бол миний хоргодох газар,Амьдын газарт миний хувь юм. <p><br/>
<p> Хашхирах дууг минь анхаараач.Учир нь би маш дорд болгогдсон байна.Намайг хавчигсдаас минь авраач.Учир нь тэд миний хувьд хэт хүчтэй юм. <p><br/>
<p> Сэтгэлийг минь шоронгоос гаргаач. Би Таны нэрэнд талархал өргөнөТа надад өгөөмөр хандах учирЗөв шударга хүмүүс намайг хүрээлнэ” гэв.   <p><br/>
<p> Өө, ЭЗЭН, залбирлыг минь сонсож,Гуйлтад минь чих тавиач.Өөрийн итгэлтэй болон зөв шударга байдал дотор надад хариулаач! <p><br/>
<p> Өөрийн зарцаа бүү шүүгээч.Учир нь Таны мэлмийд амьд ямар ч хүн зөв шударга биш байдаг. <p><br/>
<p> Учир нь дайсан сэтгэлийг минь хавчжээ.Тэр миний амийг газарт нухчжээ.Тэр намайг аль эрт үхсэн хүмүүс шигХаранхуй газруудад суулгасан. <p><br/>
<p> Тиймээс сүнс минь миний дотор сульдсан билээ.Зүрх минь ч миний дотор зогсох шахсан юм. <p><br/>
<p> Би эртний өдрүүдийг санадаг.Би Таны үйлс бүхнийг тунгаадаг.Би Таны гарын үйлсийг нягтлан боддог. <p><br/>
<p> Би Тан уруу гараа сунгадаг.Сэтгэл минь ангасан газар мэт Тан уруу тэмүүлдэг.Села <p><br/>
<p> Өө, ЭЗЭН, надад хурдхан хариулаач, сүнс минь доройтож байна.Надаас нүүрээ бүү нуугаач.Эс тэгвээс би нүх уруу доош одогчдын адил болох юм. <p><br/>
<p> Өглөө бүр Та хайр энэрлээ надад сонсгооч.Учир нь би Танд итгэдэг билээ.Явах замыг минь надад зааж өгөөч.Танд л би сэтгэлээ өргөн барьж байна. <p><br/>
<p> Өө, ЭЗЭН, намайг дайснуудаас минь авраач.Би Таны дотор хоргодно. <p><br/>
<p> Та миний Бурхан учраасТаны хүсэл тааллыг гүйцэлдүүлэхийг надад заагаач.Таны сайн Сүнс намайг тэгш газар дээр удирддаг. <p><br/>
<p> Өө, ЭЗЭН, Өөрийн нэрийн төлөө намайг сэргээгээч.Өөрийн зөв шударгаар сэтгэлийг минь зовлонгоос ангижруулаач. <p><br/>
<p> Өөрийн хайр энэрлээр дайснуудыг минь таслан хаяж,Сэтгэлийг минь зовоогч бүгдийг устгаач.Учир нь би бол Таны зарц билээ.   <p><br/>
<p> Миний гарыг дайтахад болоодМиний хурууг тулалдахад бэлтгэдэг,Миний хад болох ЭЗЭН магтагдах болтугай. <p><br/>
<p> Тэр бол миний хайр энэрэл ба миний цайз,Миний бэхлэлт ба миний аврагч,Миний бамбай ба миний хоргоддог Нэгэн,Хүмүүсийг минь миний дор захируулагч. <p><br/>
<p> Өө, ЭЗЭН, хүн гэгч нь юу болоодТа түүнийг мэддэг юм бэ?Хүний хүү гэгч нь юу болоод Та түүний тухай боддог юм бэ? <p><br/>
<p> Хүн бол зүгээр л нэг амьсгалтай адил юм.Түүний өдрүүд бол өнгөрч буй сүүдэр шиг билээ. <p><br/>
<p> Өө, ЭЗЭН, Өөрийн тэнгэрүүдийг бөхийлгөөд доош бууж ирээч.Утаа гаргуулахаар уулсад хүрээч. <p><br/>
<p> Аянга цахилгаан цахиулж, тэднийг тараагаач.Сумнуудаа харваж, тэднийг бут цохиоч. <p><br/>
<p> Өндөр дээрээс Өөрийн мутрыг сунган,Намайг их уснаас болонХарь хүмүүсийн гараас авран чөлөөлөөч. <p><br/>
<p> Тэдний ам худал хуурмагийг ярьдаг бөгөөдТэдний баруун гар бол худал хуурмагийн баруун гар юм. <p><br/>
<p> Өө, Бурхан, би Танд шинэ дууг дуулна.Арван утаст ятгаар би Танд магтан дуулна. <p><br/>
<p> Та хаадад авралыг хайрлаж,Өөрийн зарц Давидыг бузар илднээс авардаг билээ. <p><br/>
<p> Ам нь худал хуурмагийг хэлдэг,Баруун гар нь худал хуурмагийн баруун гар болохХарь хүмүүсийн гараас намайг авран чөлөөлөөч. <p><br/>
<p> Манай хөвгүүдийг залууд нь ургаж гүйцсэн ургамал мэт,Манай охидыг ордонд зориулан урласан булангийн багана мэт болгооч. <p><br/>
<p> Манай саравчууд бүх төрлийн тариа будаагаар дүүрэн,Манай хонин сүргүүд талбайнуудад миньМянга, түмээр үржих болтугай. <p><br/>
<p> Манай үхэр сүргүүдГай зовлон, алдагдалгүй хүнд ачааг зөөж,Манай гудамжнуудад хашхирах дуун ч байхгүй болох болтугай! <p><br/>
<p> Ийм ард түмэн юутай ерөөлтэй вэ!ЭЗЭНийг өөрсдийн Бурханаа болгодог ард түмэн юутай ерөөлтэй вэ!   <p><br/>
<p> Өө, Хаан болох Бурхан минь, би Таныг өргөмжилж,Таны нэрийг үүрд мөнхөд магтана. <p><br/>
<p> Өдөр бүр би Таныг магтаж,Таны нэрийг үүрд мөнхөд магтана. <p><br/>
<p> ЭЗЭН бол агуу ба өндөрт магтууштай бөгөөдТүүний агуу байдал хэмжээлшгүй билээ. <p><br/>
<p> Нэг үеийнхэн Таны үйлсийг нөгөө үеийнхэнд магтаж,Таны хүчирхэг үйлдлүүдийг тунхаглана. <p><br/>
<p> Таны сүр хүчний цог жавхлант яруу алдар болонТаны гайхамшигт үйлсийг би тунгаан бодно. <p><br/>
<p> Хүмүүс Таны сүрдмээр үйлсийн хүчийг ярих бөгөөдБи ч Таны агуу байдлыг тунхаглана. <p><br/>
<p> Тэд Таны элбэг баян сайн сайхны дурсгалыг хичээнгүйлэн ярих бөгөөдБи ч Таны зөв шударгын тухай баяртайгаар хашхирна. <p><br/>
<p> ЭЗЭН бол нигүүлсэнгүй ба өршөөнгүй,Уурлахдаа удаан, хайр энэрлээр агуу их юм. <p><br/>
<p> ЭЗЭН бол бүгдэд сайн,Түүний өршөөлүүд Өөрийнх нь бүтээл бүхний дээр байдаг. <p><br/>
<p> Өө, ЭЗЭН, Таны бүтээл бүхэн Танд талархал өргөх бөгөөдТаны бурханлаг хүмүүс Таныг магтацгаана. <p><br/>
<p> Тэд Таны хаанчлалын сүр жавхлангийн тухай ярьж,Таны сүр хүчний талаар өгүүлнэ. <p><br/>
<p> Энэ нь хүний хөвгүүдэд Таны хүчит үйлс болонТаны хаанчлалын сүр жавхлангийн яруу алдрыг мэдүүлэхийн тулд болой. <p><br/>
<p> Таны хаанчлал бол мөнхийнх бөгөөдТаны ноёрхол бол үеийн үед үргэлжилнэ. <p><br/>
<p> ЭЗЭН унасан бүхнийг өндийлгөж,Сөхөрсөн бүхнийг босгодог. <p><br/>
<p> Бүхний нүд Тан уруу хардаг бөгөөдТа товлосон цагт тэдний хоол хүнсийг өгдөг билээ. <p><br/>
<p> Та мутраа дэлгэн,Бүх амьтны хүслийг хангадаг юм. <p><br/>
<p> ЭЗЭН бол Өөрийн бүх замд зөв шударга,Өөрийн бүх үйлсэд энэрэнгүй. <p><br/>
<p> ЭЗЭН Өөрийг нь дуудагч бүхэнд,Өөрийг нь үнэнээр дуудагч бүхэнд ойр байдаг. <p><br/>
<p> Тэрээр Өөрөөс нь эмээгчдийн хүслийг биелүүлнэ.Тэр бас тэдний хашхирахыг сонсон, тэднийг аварна. <p><br/>
<p> ЭЗЭН Өөрийг нь хайрладаг бүгдийг сахин хамгаалдаг,Харин бүх хорон муу хүнийг Тэр устгана. <p><br/>
<p> Миний ам ЭЗЭНий магтаалыг өгүүлэх бөгөөдБүх махан биес Түүний ариун нэрийг үүрд мөнхөд магтацгаана.   <p><br/>
<p> ЭЗЭНийг магтагтун!Сэтгэл минь ээ, ЭЗЭНийг магтагтун! <p><br/>
<p> Би амьддаа ЭЗЭНийг магтана.Би байх зуураа Бурхандаа магтан дуулна. <p><br/>
<p> Ноёдод бүү итгэ,Авралгүй хүний хүүд ч бүү итгэ. <p><br/>
<p> Түүний сүнс гарч явдаг бөгөөд тэрээр газар шороо уруу буцдаг.Яг тэр өдөр түүний бодлууд мөхдөг. <p><br/>
<p> Иаковын Бурханыг өөрийн тусламж болгон,Өөрийн Бурхан ЭЗЭНд найдагчид юутай ерөөлтэй вэ! <p><br/>
<p> Тэрээр тэнгэр ба газар,Далай хийгээд түүний дотор байгч бүхнийг бүтээсэн.Тэрээр итгэлийг мөнхөд сахин, <p><br/>
<p> Дарлагдагсдад шударга ёсыг гүйцэлдүүлж,Өлсөгчдөд ч хоол хүнс өгдөг.ЭЗЭН хоригдлуудыг чөлөөлдөг юм. <p><br/>
<p> ЭЗЭН сохор хүнд хараа оруулдаг.ЭЗЭН сөхрөгчдийг босгодог.ЭЗЭН зөв шударга хүмүүсийг хайрладаг. <p><br/>
<p> ЭЗЭН харийн хүмүүсийг хамгаалдаг.Тэрээр эцэггүй ба бэлэвснийг тэтгэдэг,Харин хорон муу хүний замд хөндөлддөг. <p><br/>
<p> Сион оо, чиний Бурхан болох ЭЗЭНБүх үеийнхний туршид, мөнхөд захирна.ЭЗЭНийг магтагтун!   <p><br/>
<p> ЭЗЭНийг магтагтун!Учир нь бидний Бурханд магтан дуулах нь сайн билээ.Учир нь магтах нь тааламжтай болон зохистой байна. <p><br/>
<p> ЭЗЭН Иерусалимыг босгон барьдаг.Тэрээр Израилийн таран бутрагсдыг цуглуулдаг. <p><br/>
<p> Тэр эмтэрсэн зүрхтэй хүмүүсийг анагааж,Тэдний шархыг боодог. <p><br/>
<p> Тэрээр оддыг тоолдог.Тэр тэд бүгдэд нэр өгдөг. <p><br/>
<p> Бидний Эзэн агуу болоод хүч чадлаар дүүрэн.Түүний оюун ухаан хязгааргүй юм. <p><br/>
<p> ЭЗЭН зовогсдыг түшдэг.Тэр хорон муу хүнийг газарт унагадаг. <p><br/>
<p> ЭЗЭНд талархалтайгаар дуулагтун.Бидний Бурханд ятгаар магтан дуулагтун. <p><br/>
<p> Тэрээр тэнгэрийг үүлсээр бүрхэн,Газар дэлхийд бороог бэлтгэж,Уулс дээр зүлэг ногоог ургуулдаг. <p><br/>
<p> Тэр араатан амьтанд хийгээдГуагалан байгаа залуу хэрээнүүдэд хоол хүнсийг нь өгдөг. <p><br/>
<p> Тэрээр морины хүч чадалд бахддаггүй.Тэрээр хүний хөлд ч баярладаггүй. <p><br/>
<p> ЭЗЭН Өөрөөс нь эмээгчийг,Өөрийнх нь хайр энэрлийг хүлээгчдийг ивээдэг. <p><br/>
<p> Иерусалим аа, ЭЗЭНийг магтагтун!Сион оо, өөрийн Бурханыг магтагтун! <p><br/>
<p> Учир нь Тэр чиний дааман хаалгануудын оньсыг бат бэх болгосон юм.Тэр та нарын дундах хөвгүүдийг чинь ерөөсөн. <p><br/>
<p> Тэр танай хил хязгаарт энх тайвныг тогтоодог.Тэр та нарыг хамгийн сайн улаан буудайгаар хангадаг. <p><br/>
<p> Тэр Өөрийн тушаалыг дэлхийд илгээдэг.Түүний үг маш хурдан тархдаг. <p><br/>
<p> Тэр цасыг ноос шиг зулан буулгадаг.Тэр цан хярууг үнс шиг тараадаг. <p><br/>
<p> Тэр Өөрийн мөндрийг үйрмэг шиг цацдаг.Хэн Түүний жаврыг сөрөн зогсож чадах вэ? <p><br/>
<p> Тэр үгээ илгээж, тэдгээрийг хайлуулдаг.Тэр салхиа үлээлгүүлж, их усыг урсгадаг. <p><br/>
<p> Тэр Өөрийн үгийг Иаковд,Өөрийн зарлиг ба тогтоолуудыг Израильд тунхагладаг. <p><br/>
<p> Тэр өөр аль ч үндэстэнд ийнхүү хандаагүй.Тэд Түүний тогтоолуудыг ч мэддэггүй билээ.ЭЗЭНийг магтагтун!   <p><br/>
<p> ЭЗЭНийг магтагтун!Тэнгэрүүдээс ЭЗЭНийг магтагтун!Түүнийг өндөрт магтагтун! <p><br/>
<p> Түүний бүх тэнгэр элч нар аа, Түүнийг магтагтун!Түүний бүх цэргүүд ээ, Түүнийг магтагтун! <p><br/>
<p> Нар ба сар аа, Түүнийг магтагтун!Гэрэлт бүх одод оо, Түүнийг магтагтун! <p><br/>
<p> Хамгийн дээд тэнгэрүүд болонТэнгэрийн дээрх ус ч Түүнийг магтагтун! <p><br/>
<p> Тэднээр ЭЗЭНий нэрийг магтуул.Учир нь Түүний тушааснаар тэд бүтээгдсэн билээ. <p><br/>
<p> Тэр бас үүрд мөнхөд тэднийг байрлуулсан юм.Тэрээр хэзээ ч өнгөрөн одохгүй зарлигийг гаргасан юм. <p><br/>
<p> Газар дээрээс ЭЗЭНийг магтагтун.Далайн амьтад болон далайн гүнүүд, <p><br/>
<p> Гал ба мөндөр, цас ба үүлс,Түүний үгийг гүйцэтгэдэг шуурга салхи, <p><br/>
<p> Уулс ба бүх толгод,Жимсний модод ба бүх хушнууд, <p><br/>
<p> Араатан амьтад ба бүх мал сүргүүд,Мөлхөгчид ба жигүүртэн шувууд, <p><br/>
<p> Дэлхийн хаад ба бүх хүмүүс,Түшмэд ба дэлхийн бүх шүүгчид, <p><br/>
<p> Залуус ба онгон бүсгүйчүүд,Хөгшчүүл ба хүүхдүүд магтагтун. <p><br/>
<p> Тэднээр ЭЗЭНий нэрийг магтуул.Учир нь Түүний нэр л ганцаараа эрхэм дээд билээ.Түүний сүр жавхлан газар ба тэнгэрийн дээгүүр байдаг. <p><br/>
<p> Тэрээр Өөрийн хүмүүсийн төлөө эврийг өргөсөн.Энэ нь Түүний бүх бурханлаг хүмүүс,Түүнд ойр буй хүмүүс болох Израилийн хөвгүүдийн төлөөх магтаал болой.ЭЗЭНийг магтагтун!   <p><br/>
<p> ЭЗЭНийг магтагтун!ЭЗЭНд шинэ дууг,Бурханлаг хүмүүсийн чуулганд Түүний магтаалыг дуулагтун. <p><br/>
<p> Израиль өөрийн Бүтээгчдээ баярлагтун.Сионы хөвгүүд өөрсдийн Хаандаа баярлагтун. <p><br/>
<p> Бүжиг бүжиглүүлэн тэднээр Түүний нэрийг магтуул.Хэнгэрэг болон ятга хөгжмөөр, тэднээр Түүнийг магтуул. <p><br/>
<p> Учир нь ЭЗЭН Өөрийн хүмүүсээр бахддаг.Тэрээр зовогч хүмүүсийг авралаар үзэсгэлэнтэй болгоно. <p><br/>
<p> Бурханлаг хүмүүсийг алдрын дунд баясуул.Тэднийг орон дээр нь ч баясгалантайгаар дуулуул. <p><br/>
<p> Тэдний аманд Бурханы дээд магтаалуудыг,Гарт нь хос иртэй илд байлга. <p><br/>
<p> Энэ нь үндэстнүүдээс өшөө авчАрд түмнүүдийг яллахын тулд, <p><br/>
<p> Тэдний хаадыг гинжээр гинжилжНоёдыг нь төмөр дөнгөөр тушихын тулд, <p><br/>
<p> Бичигдсэн шүүлтийг тэдэнд гүйцэтгэхийн тулд болой.Энэ бол Түүний бүх бурханлаг хүмүүст хүндэтгэл юм.ЭЗЭНийг магтагтун!   <p><br/>
<p> ЭЗЭНийг магтагтун!Бурханыг Өөрийнх нь ариун газарт магтагтун!Түүнийг Өөрийнх нь хүчирхэг огторгуйд магтагтун! <p><br/>
<p> Түүнийг хүчит үйлсийнх нь төлөө магтагтун!Түүнийг эрхэм агуу байдлынх нь дагуу магтагтун! <p><br/>
<p> Түүнийг бүрээн дуугаар магтагтун!Түүнийг босоо ятга ба ятгаар магтагтун! <p><br/>
<p> Түүнийг хэнгэрэг дэлдэн, бүжиг бүжиглэн магтагтун!Түүнийг чавхдаст хөгжим ба лимбээр магтагтун! <p><br/>
<p> Түүнийг чанга цан хөгжмөөр магтагтун!Түүнийг хүнгэнэх цан хөгжмөөр магтагтун! <p><br/>
<p> Амьсгалтай бүхэн ЭЗЭНийг магтагтун!ЭЗЭНийг магтагтун!   <p><br/>
</body></html>
